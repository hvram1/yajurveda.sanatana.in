{
  "id": "TS 2.1.5.2",
  "classification": {
    "kanda": "2",
    "prasna": "1",
    "anuvaka": "5",
    "panchasat": "2"
  },
  "header": "TS 2.1.5.2",
  "panchasatInfo": " 30",
  "padaCount": 50,
  "samhita": "भ॑वति साह॒स्री वा ए॒षा ल॒क्ष्मी यदु॑न्न॒तो ल॒क्ष्मियै॒ व प॒शूनव॑ रुन्धे य॒दा स॒हस्रं॑ प॒शून् प्रा᳚प्नु॒यादथ॑ वैष्ण॒वं ॅवा॑म॒नमा ल॑भेतै॒तस्मि॒न्. वै तथ् स॒हस्र॒मद्ध्य॑तिष्ठ॒त् तस्मा॑दे॒ष वा॑म॒नः समी॑षितः प॒शुभ्य॑ ए॒व प्रजा॑तेभ्यः प्रति॒ष्ठां द॑धाति॒ को॑ऽर्.हति स॒हस्रं॑ प॒शून् प्राप्तु॒मित्या॑हु- रहोरा॒त्राण्ये॒व स॒हस्रꣳ॑ स॒म्पाद्याऽऽ*ल॑भेत प॒शवो॒ - [  ] ",
  "pada": "भ॒व॒ति॒ । सा॒ह॒स्री । वै । ए॒षा । ल॒क्ष्मी । यत् । उ॒न्न॒त इत्यु॑त् - न॒तः । ल॒क्ष्मिया᳚ । ए॒व । प॒शून् । अवेति॑ । रु॒न्धे॒ । य॒दा । स॒हस्र᳚म् । प॒शून् । प्रा॒प्नु॒यादिति॑ प्र - आ॒प्नु॒यात् । अथ॑ । वै॒ष्ण॒वम् । वा॒म॒नम् । एति॑ । ल॒भे॒त॒ । ए॒तस्मिन्न्॑ । वै । तत् । स॒हस्र᳚म् । अधीति॑ । अ॒ति॒ष्ठ॒त् । तस्मा᳚त् । ए॒षः । वा॒म॒नः । समी॑षित॒ इति॒ सं - ई॒षि॒तः॒ । प॒शुभ्य॒ इति॑ प॒शु - भ्यः॒ । ए॒व । प्रजा॑तेभ्य॒ इति॒ प्र - जा॒ते॒भ्यः॒ । प्र॒ति॒ष्ठामिति॑ प्रति - स्थाम् । द॒धा॒ति॒ । कः । अ॒र्॒.ह॒ति॒ । स॒हस्र᳚म् । प॒शून् । प्राप्तु॒मिति॒ प्र - आ॒प्तु॒म् । इति॑ । आ॒हुः॒ । अ॒हो॒रा॒त्राणीत्य॑हः - रा॒त्राणि॑ । ए॒व । स॒हस्र᳚म् । स॒म्पाद्येति॑ सं - पाद्य॑ । एति॑ । ल॒भे॒त॒ । प॒शवः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nवैभदिक इति। अक्षशब्दवाच्याद्वृक्षादुत्पन्नो वैभीदकः। स च विशेषेण भेत्तुं शक्त इति कृत्वा वैरिणं भिनत्त्येव। *ब्राह्मणा इत्यस्य स्थाने बाणा इति युक्तम्। अथवा ब्राह्मणा इति पदेन दर्भपटवो ज्ञेया।\n\"अत्र मीमांसा। दशमाध्यायस्य चतुर्थपादे चिन्तितम् “समुच्चेयं शरमयं कौशेनोतास्य बाधकम्। प्राचुर्यस्य विधेराद्यो मैवं प्रतिपदोक्तितः”।। सोमारौद्रं चरुं निर्वपेत्कृष्णानां व्रीहीणामाभिचरन्तित्यत्र शरमयं बर्हिर्भवतीति श्रुतं, तदिदं प्राकृतेन कुशबर्हिषा सह समुच्चयिते। कुतः। मयट्शब्देन प्राचुर्य स्याभिधानादबाधेनापि तदुपपत्तेरिति पूर्वः पक्षः। नित्यं वृद्धशरादिभ्य इति सूत्रेण शरशब्दाद्विकारार्थो मयट्प्रत्ययः प्रतिपदोक्तः। अतस्तं परित्यज्य प्राचुर्यार्थो न ग्रहीतुं शक्यः। किंच, प्राचुर्यार्थत्वे कार्यान्तरं कल्पनीयं स्यात्। तस्मात्कुशबर्हिषो बाधकमिति राद्धान्तः।। \"\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीय तैत्तिरीयसंहीताभाष्ये द्वितीयकाण्डे प्रथमप्रपाठके पञ्चमोऽनुवाकः ।। ५ ।।\n",
  "bhattaBhashya": "\n\nवैभदिक इति। अक्षशब्दवाच्याद्वृक्षादुत्पन्नो वैभीदकः। स च विशेषेण भेत्तुं शक्त इति कृत्वा वैरिणं भिनत्त्येव। *ब्राह्मणा इत्यस्य स्थाने बाणा इति युक्तम्। अथवा ब्राह्मणा इति पदेन दर्भपटवो ज्ञेया।\n\"अत्र मीमांसा। दशमाध्यायस्य चतुर्थपादे चिन्तितम् “समुच्चेयं शरमयं कौशेनोतास्य बाधकम्। प्राचुर्यस्य विधेराद्यो मैवं प्रतिपदोक्तितः”।। सोमारौद्रं चरुं निर्वपेत्कृष्णानां व्रीहीणामाभिचरन्तित्यत्र शरमयं बर्हिर्भवतीति श्रुतं, तदिदं प्राकृतेन कुशबर्हिषा सह समुच्चयिते। कुतः। मयट्शब्देन प्राचुर्य स्याभिधानादबाधेनापि तदुपपत्तेरिति पूर्वः पक्षः। नित्यं वृद्धशरादिभ्य इति सूत्रेण शरशब्दाद्विकारार्थो मयट्प्रत्ययः प्रतिपदोक्तः। अतस्तं परित्यज्य प्राचुर्यार्थो न ग्रहीतुं शक्यः। किंच, प्राचुर्यार्थत्वे कार्यान्तरं कल्पनीयं स्यात्। तस्मात्कुशबर्हिषो बाधकमिति राद्धान्तः।। \"\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीय तैत्तिरीयसंहीताभाष्ये द्वितीयकाण्डे प्रथमप्रपाठके पञ्चमोऽनुवाकः ।। ५ ।।\n"
}