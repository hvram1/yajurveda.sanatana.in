{
  "id": "TS 2.1.7.1",
  "classification": {
    "kanda": "2",
    "prasna": "1",
    "anuvaka": "7",
    "panchasat": "1"
  },
  "header": "TS 2.1.7.1",
  "panchasatInfo": " 41",
  "padaCount": 50,
  "samhita": "व॒ष॒ट्का॒रो वै गा॑यत्रि॒यै शिरो᳚ऽच्छिन॒त् तस्यै॒ रसः॒ परा॑पत॒त् तं बृह॒स्पति॒ रुपा॑ऽगृह्णा॒थ्‌सा शि॑तिपृ॒ष्ठा व॒शाऽभ॑व॒द्यो द्वि॒तीयः॑ प॒राऽप॑त॒त् तं मि॒त्रावरु॑णा॒-वुपा॑गृह्णीताꣳ॒॒ सा द्वि॑रू॒पा व॒शाऽभ॑व॒द्-यस्तृ॒तीयः॑ प॒राप॑त॒त् तं ॅविश्वे॑ दे॒वा उपा॑गृह्ण॒न्थ् सा ब॑हुरू॒पा व॒शा भ॑व॒द्य-श्च॑तु॒र्त्थः प॒राप॑त॒थ् स पृ॑थि॒वीं प्राऽवि॑श॒त् तं बृह॒स्पति॑र॒भ्य॑ - [  ] ",
  "pada": "व॒ष॒ट्का॒र इति॑ वषट् - का॒रः । वै । गा॒य॒त्रि॒यै । शिरः॑ । अ॒च्छि॒न॒त् । तस्यै᳚ । रसः॑ । परेति॑ । अ॒प॒त॒त् । तम् । बृह॒स्पतिः॑ । उपेति॑ । अ॒गृ॒ह्णा॒त् । सा । शि॒ति॒पृ॒ष्ठेति॑ शिति - प॒ष्ठा । व॒शा । अ॒भ॒व॒त् । यः । द्वि॒तीयः॑ । प॒राप॑त॒दिति॑ परा - अप॑तत् । तम् । मि॒त्रावरु॑णा॒विति॑ मि॒त्रा - वरु॑णौ । उपेति॑ । अ॒गृ॒ह्णी॒ता॒म् । सा । द्वि॒रू॒पेति॑ द्वि - रू॒पा । व॒शा । अ॒भ॒व॒त् । यः । तृ॒तीयः॑ । प॒राप॑त॒दिति॑ परा - अप॑तत् । तम् । विश्वे᳚ । दे॒वाः । उपेति॑ । अ॒गृ॒ह्ण॒न्न् । सा । ब॒हु॒रू॒पेति॑ बहु - रू॒पा । व॒शा । अ॒भ॒व॒त् । यः । च॒तु॒र्थः । प॒राप॑त॒दिति॑ परा - अप॑तत् । सः । पृ॒थि॒वीम् । प्रेति॑ । अ॒वि॒श॒त् । तम् । बृह॒स्पतिः॑ । अ॒भीति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n",
  "bhattaBhashya": "\n"
}