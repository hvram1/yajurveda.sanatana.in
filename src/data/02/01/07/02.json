{
  "id": "TS 2.1.7.2",
  "classification": {
    "kanda": "2",
    "prasna": "1",
    "anuvaka": "7",
    "panchasat": "2"
  },
  "header": "TS 2.1.7.2",
  "panchasatInfo": " 42",
  "padaCount": 50,
  "samhita": "-गृह्णा॒-दस्त्वे॒वायं भोगा॒येति॒ स उ॑क्षव॒शः सम॑भव॒द्-यल्लोहि॑तं प॒राप॑त॒त् तद्-रु॒द्र उपा॑ऽगृह्णा॒थ् सा रौ॒द्री रोहि॑णी व॒शाऽभ॑वद्- बार्.हस्प॒त्याꣳ शि॑तिपृ॒ष्ठामा ल॑भेत ब्रह्मवर्च॒सका॑मो॒ बृह॒स्पति॑मे॒व स्वेन॑ भाग॒धेये॒नोप॑ धावति॒ स ए॒वास्मि॑न् ब्रह्मवर्च॒सं द॑धाति ब्रह्मवर्च॒स्ये॑व भ॑वति॒ छन्द॑सां॒ ॅवा ए॒ष रसो॒ यद्व॒शा रस॑ इव॒ खलु॒- [  ] ",
  "pada": "अ॒गृ॒ह्णा॒त् । अस्तु॑ । ए॒व । अ॒यम् । भोगा॑य । इति॑ । सः । उ॒क्ष॒व॒श इत्यु॑क्ष - व॒शः । समिति॑ । अ॒भ॒व॒त् । यत् । लोहि॑तम् । प॒राप॑त॒दिति॑ परा - अप॑तत् । तत् । रु॒द्रः । उपेति॑ । अ॒गृ॒ह्णा॒त् । सा । रौ॒द्री । रोहि॑णी । व॒शा । अ॒भ॒व॒त् । बा॒र्.॒ह॒स्प॒त्याम् । शि॒ति॒पृ॒ष्ठामिति॑ शिति - पृ॒ष्ठाम् । एति॑ । ल॒भे॒त॒ । ब्र॒ह्म॒व॒र्च॒सका॑म॒ इति॑ ब्रह्मवर्च॒स - का॒मः॒ । बृह॒स्पति᳚म् । ए॒व । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सः । ए॒व । अ॒स्मि॒न्न् । ब्र॒ह्म॒व॒र्च॒समिति॑ ब्रह्म - व॒र्च॒सम् । द॒धा॒ति॒ । ब्र॒ह्म॒व॒र्च॒सीति॑ ब्रह्म - व॒र्च॒सी । ए॒व । भ॒व॒ति॒ । छन्द॑साम् । वै । ए॒षः । रसः॑ । यत् । व॒शा । रसः॑ । इ॒व॒ । खलु॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n",
  "bhattaBhashya": "\n"
}