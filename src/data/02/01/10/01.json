{
  "id": "TS 2.1.10.1",
  "classification": {
    "kanda": "2",
    "prasna": "1",
    "anuvaka": "10",
    "panchasat": "1"
  },
  "header": "TS 2.1.10.1",
  "panchasatInfo": " 57",
  "padaCount": 50,
  "samhita": "आ॒श्वि॒नं धू॒म्रल॑लाम॒मा ल॑भेत॒ यो दुर्ब्रा᳚ह्मणः॒ सोमं॒ पिपा॑सेद॒श्विनौ॒ वै दे॒वाना॒-मसो॑मपावास्तां॒ तौ प॒श्चा सो॑मपी॒थं प्राप्नु॑ता-म॒श्विना॑वे॒तस्य॑ दे॒वता॒ यो दुर्ब्रा᳚ह्मणः॒ सोमं॒ पिपा॑सत्य॒श्विना॑वे॒व स्वेन॑ भाग॒धेये॒नोप॑ धावति॒तावे॒वास्मै॑ सोमपी॒थं प्र य॑च्छत॒ उपै॑नꣳ सोमपी॒थो न॑मति॒ यद्-धू॒म्रो भव॑ति धूम्रि॒माण॑-मे॒वास्मा॒दप॑ हन्ति ल॒लामो॑ - [  ] ",
  "pada": "आ॒श्वि॒नम् । धू॒म्रल॑लाम॒मिति॑ धू॒म्र - ल॒ला॒म॒म् । एति॑ । ल॒भे॒त॒ । यः । दुर्ब्रा᳚ह्मण॒ इति॒ दुः - ब्रा॒ह्म॒णः॒ । सोम᳚म् । पिपा॑सेत् । अ॒श्विनौ᳚ । वै । दे॒वाना᳚म् । असो॑मपा॒वित्यसो॑म - पौ॒ । आ॒स्ता॒म् । तौ । प॒श्चा । सो॒म॒पी॒थमिति॑ सोम - पी॒थम् । प्रेति॑ । आ॒प्नु॒ता॒म् । अ॒श्विनौ᳚ । ए॒तस्य॑ । दे॒वता᳚ । यः । दुर्ब्रा᳚ह्मण॒ इति॒ दुः- ब्रा॒ह्म॒णः॒ । सोम᳚म् । पिपा॑सति । अ॒श्विनौ᳚ । ए॒व । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । तौ । ए॒व । अ॒स्मै॒ । सो॒म॒पी॒थमिति॑ सोम-पी॒थम् । प्रेति॑ । य॒च्छ॒तः॒ । उपेति॑ । ए॒न॒म् । सो॒म॒पी॒थ इति॑ सोम - पी॒थः । न॒म॒ति॒ । यत् । धू॒म्रः । भव॑ति । धू॒म्रि॒माण᳚म् । ए॒व । अ॒स्मा॒त् । अपेति॑ । ह॒न्ति॒ । ल॒लामः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n",
  "bhattaBhashya": "\n"
}