{
  "id": "TS 2.1.10.2",
  "classification": {
    "kanda": "2",
    "prasna": "1",
    "anuvaka": "10",
    "panchasat": "2"
  },
  "header": "TS 2.1.10.2",
  "panchasatInfo": " 58",
  "padaCount": 50,
  "samhita": "भवति मुख॒त ए॒वास्मि॒न् तेजो॑ दधाति वाय॒व्यं॑ गोमृ॒गमा ल॑भेत॒ यमज॑घ्निवाꣳ समभि॒शꣳ से॑यु॒रपू॑ता॒ वा ए॒तं ॅवागृ॑च्छति॒ यमज॑घ्निवाꣳ समभि॒शꣳ स॑न्ति॒ नैष ग्रा॒म्यः प॒शुर्नार॒ण्यो यद्-गो॑मृ॒गो नेवै॒ष ग्रामे॒ नार॑ण्ये॒ यमज॑घ्निवाꣳ समभि॒शꣳ स॑न्ति वा॒युर्वै दे॒वानां᳚ प॒वित्रं॑ ॅवा॒युमे॒व स्वेन॑ भाग॒धेये॒नोप॑ धावति॒ स ए॒वै - [  ] ",
  "pada": "भ॒व॒ति॒ । मु॒ख॒तः । ए॒व । अ॒स्मि॒न्न् । तेजः॑ । द॒धा॒ति॒ । वा॒य॒व्य᳚म् । गो॒मृ॒गमिति॑ गो - मृ॒गम् । एति॑ । ल॒भे॒त॒ । यम् । अज॑घ्निवाꣳसम् । अ॒भि॒शꣳसे॑यु॒रित्य॑भि - शꣳसे॑युः । अपू॑ता । वै । ए॒तम् । वाक् । ऋ॒च्छ॒ति॒ । यम् । अज॑घ्निवाꣳसम् । अ॒भि॒शꣳस॒न्तीत्य॑भि - शꣳस॑न्ति । न । ए॒षः । ग्रा॒म्यः । प॒शुः । न । आ॒र॒ण्यः । यत् । गो॒मृ॒ग इति॑ गो - मृ॒गः । न । इ॒व॒ । ए॒षः । ग्रामे᳚ । न । अर॑ण्ये । यम् । अज॑घ्निवाꣳसम् । अ॒भि॒शꣳस॒न्तीत्य॑भि-शꣳस॑न्ति । वा॒युः । वै । दे॒वाना᳚म् । प॒वित्र᳚म् । वा॒युम् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सः । ए॒व । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n",
  "bhattaBhashya": "\n"
}