{
  "id": "TS 2.1.2.6",
  "classification": {
    "kanda": "2",
    "prasna": "1",
    "anuvaka": "2",
    "panchasat": "6"
  },
  "header": "TS 2.1.2.6",
  "panchasatInfo": " 12",
  "padaCount": 50,
  "samhita": "-व॑ रुन्धे संॅवथ्स॒रं प॒र्याल॑भ्यन्ते संॅवथ्स॒रो वै ब्र॑ह्मवर्च॒सस्य॑ प्रदा॒ता सं॑ॅवथ्स॒र ए॒वास्मै᳚ ब्रह्मवर्च॒सं प्र य॑च्छति ब्रह्मवर्च॒स्ये॑व भ॑वति ग॒र्भिण॑यो भवन्तीन्द्रि॒यं ॅवै गर्भ॑ इन्द्रि॒यमे॒वास्मि॑न् दधति सारस्व॒तीं मे॒षीमा ल॑भेत॒ य ई᳚श्व॒रो वा॒चो वदि॑तोः॒ सन् वाचं॒ न वदे॒द्-वाग्वै सर॑स्वती॒ सर॑स्वतीमे॒व स्वेन॑ भाग॒धेये॒नोप॑ धावति॒ सैवास्मि॒न्-  [  ] ",
  "pada": "अवेति॑ । रु॒न्धे॒ । सं॒ॅव॒थ्स॒रमिति॑ सं - व॒थ्स॒रम् । प॒र्याल॑भ्यन्त॒ इति॑ परि - आल॑भ्यन्ते । सं॒ॅव॒थ्स॒र इति॑ सं-व॒थ्स॒रः । वै । ब्र॒ह्म॒व॒र्च॒सस्येति॑ ब्रह्म - व॒र्च॒सस्य॑ । प्र॒दा॒तेति॑ प्र - दा॒ता । सं॒ॅव॒थ्स॒र इति॑ सं - व॒थ्स॒रः । ए॒व । अ॒स्मै॒ । ब्र॒ह्म॒व॒र्च॒समिति॑ ब्रह्म - व॒र्च॒सम् । प्रेति॑ । य॒च्छ॒ति॒ । ब्र॒ह्म॒व॒र्च॒सीति॑ ब्रह्म - व॒र्च॒सी । ए॒व । भ॒व॒ति॒ । ग॒र्भिण॑यः । भ॒व॒न्ति॒ । इ॒न्द्रि॒यम् । वै । गर्भः॑ । इ॒न्द्रि॒यम् । ए॒व । अ॒स्मि॒न्न् । द॒ध॒ति॒ । सा॒र॒स्व॒तीम् । मे॒षीम् । एति॑ । ल॒भे॒त॒ । यः । ई॒श्व॒रः । वा॒चः । वदि॑तोः । सन्न् । वाच᳚म् । न । वदे᳚त् । वाक् । वै । सर॑स्वती । सर॑स्वतीम् । ए॒व । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सा । ए॒व । अ॒स्मि॒न्न् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\n\"मेव पृथिव्या अल्पत्वमोषधीनामनुत्पत्तिं च दोषद्वयमवेक्ष्य तत्परिहाररूपाय कामाय समर्थेभ्य आदित्येभ्यस्तां वशामालभ्य पृथिवीविस्तारमोषध्युत्पतिं च संपादितवन्तः। विधत्ते यः कामयतेति। पशुभिः प्रथेम पशुबाहुल्यलक्षणं विस्तारं प्राप्नुयाम्। प्रजया पुत्रपौत्रादिरूपया प्रकृष्टो जायेय भवेयम्। कामाय कामप्रापकेभ्य इत्यर्थः। ब्रह्मवर्चसकामस्य पशुविधानाय प्रस्तौति असावादित्यो नेति। पूर्ववत्तमोवेधरहितोऽप्यादित्यः कदाचित्प्रकाशमा-न्द्याद्विशेषेण न दीप्तवान्। तस्मै तदर्थमेता वक्ष्यमाणा मल्हा गललम्बितस्तनान्विता अजाः श्वेतास्तिस्त्र आलभन्त। कृष्णा ग्रीवा यस्याः सा कृष्णग्रीवी। वीवा-व्यतिरिक्तप्रदेशेषु वर्णान्तरोपेतेत्यर्थः। कृत्स्नेऽपि शरीरप्रदेशे भेदस्थितैलाहितशु-क्लकृष्णवर्णैर्युक्ता सहिता। विधत्तेयो ब्रह्मवर्चसकाम इति। श्रुताध्ययगसंपत्तिरूपं तेजो ब्रह्मवर्चसम्। उक्तस्य पशुत्रयस्य प्रयोगार्थं पशुविशेषं कालविशेषं च विधत्तेवसन्तेति। प्रातरादिकालेषूप्राकरणं वपायागो वा यथा भवति तथा प्रारभेत। वसन्तर्तौ प्रातःकाले वर्षास्विव तीव्रमेघावरणाभावाध्देमन्तशिशिरयोरिव नीहारावरणाभावाच्चाऽऽदित्यस्य तेजः स्पष्टं प्रकाशते। ग्रीष्मर्तौ मध्याहने प्रका-शाधिक्यमतिस्पष्टम्। शरदृतावपराह्णे सूर्यतेजः सेव्यं भवति । प्रातर्मध्यंदिन-योर्बालातपस्य तीव्रातपस्य च जरादिहेतुत्वादसेव्यत्वम्। तान्येतादि यथोक्तान्यादित्यस्य त्रीणि तेजांसि प्रशस्तानि। अतस्तत्कालानुष्ठानेन प्रशस्ततेज संपत्तिर्भवति। व्रतोपक्रममारभ्य संवत्सरपर्यन्तं ब्रह्मचर्यादिनियमं विधत्ते संवत्सरमिति। एकत्मिन्संवत्सरे निरन्तरं नियमं परिगृह्य तादृशेन पुरुषेण ताः स्वस्वकाल आलभ्यन्ते। उपनीतस्य माणवकस्य संन्धावन्दनाद्याचारशिक्षा संवत्सरेण सम्यक्संपद्यत इति संवत्सरस्य ब्रह्मवर्चसप्रदातृत्वम्। उक्तपशुषु कंचिद्गुणं विधत्ते गर्भिणय इति । गर्भिणयस्तिस्रोऽपि गर्भयुक्ताः। विद्वत्समाजयार्थित्वकामिनः पशुं विधत्ते सारस्वतीमिति। वेदशास्त्राद्यभ्यासपाटवेन वाचो वदितुं समर्थोऽपि सभा-कम्पादिना यो न वदेत्तस्यायं पशुः। तस्मिन्पशौ कंचिद्गुणं विधत्ते अपन्नदतीति। अपन्नदती दन्तपातरहता। लोकेऽपि सदन्ताः पुरुषा वर्णलोपमन्तरेण संपूर्णां वाचं वन्दति। तीव्ररोगसहितस्य पशुद्वयोपेतं कर्म विधत्ते आग्नेयमिति। बभ्रुः पिङ्गलः। शरीरे प्राणस्य बन्धकः सूक्ष्मो योऽन्नस्य रसः स सोमं प्राप्नोति । भोजनरुचौ व्याधिना भिभुतायां भुक्तान्नरसः शरीरे न प्रविशति, किंतु सोमाधिष्ठितौषधिकार्य एवान्नेऽवातिष्ठते। सेयं रसस्य सोम प्राप्तिः। ततोऽग्निर्मासादिकं शोषयति। सेयं शरीरस्याग्निप्राप्तिः। प्रजाकामस्य द्विपशुकं कर्म विधत्ते सौम्यमिति। विदुषो जनानुरागाय द्वपशुकं कर्म विधत्ते आग्नेयमिति। पूर्वं सभायां मूकीभूतस्य कर्मोक्तम्। इदानीं प्रवदतोऽपि पारुष्यवचनेनाप्रस्तुतप्रसङ्गेन वा सभास्थितेभ्यो रुच्यभावे सति रुचिं कामयमा नस्येदं कर्मेति विशेषः। तेनाऽऽग्नेयत्वेन तेजः प्रतिवादिभिरप्रधृष्यत्वमस्मिन्यज माने स्थापयति। तेन सौम्यत्वेन ब्रह्मवर्चसं प्रसङ्गोचितवेदशास्त्रवचनस्फूर्तिरूपम स्मिन्दधाति। कृष्णग्रीवगुणकस्याऽऽग्नेयत्वेन बुद्धिमान्द्यरूपं तमोऽस्मादपहन्ति। ग्रीवारिक्तप्रदेशे श्वैत्येन रुचमेव समोचितनुरञ्जनरूपां प्रभामेवास्मिन्दधति। बभ्रुत्वेसति सौम्यत्वेन पूर्वोक्तं ब्रह्मवर्चतसं प्राप्तस्य त्विषिर्दीप्तिर्जनानुरागातिशयो भवति। पौरोहित्यस्पर्धावतिस्त्रपशुकं कर्म विधत्ते आग्नेयमिति। ब्राह्मणस्याग्निना सह मुखजन्यत्वसाम्येनाग्नियत्वम्। सोमराजन्नित्यादिमन्त्रेण सोमस्य राजत्वेन व्यवहारद्राजन्यः सौम्यः। सौम्यस्यामितः पुरस्ताच्चोपरिष्टाच्चाऽऽग्नेयानुष्ठाने सति राष्ट्रमुभयतो ब्रह्मणा तेजसैव परिगृह्णाति। वेदशास्त्रप्रयुक्तेन पौरोहित्यलक्षणेन ब्राह्मणोचितेन तेजसैव सर्वतो राष्ट्रं वशीकरोतीत्यर्थः। तदानीं प्रतिस्पर्धिनमेकधा क्षणमात्रेण समावृङ्क्ते सम्यग्जयति। ततो राजामात्यादय एनं पुरो दधते पौरोहित्यपदे स्थापयन्ति।\"\n\"अत्र मीमांसा। एकादशाध्यायस्य प्रथमपादे चिन्तितम् “कृष्णग्रीवद्वये तन्वं पृथग्वा देवतैक्यतः। तन्वं सौम्यव्यवायेन कालभेदात्पृथग्भवेत्”।। इति। काम्यपशुकाण्डे श्रूयते----“आग्नेयं कृष्णग्रीवमालभेत सौम्यं बभ्रुमग्नियं कृष्णग्रीवं पुरोधाया स्पर्धमानः” इति। अयमर्थः- ममैव पौरोहित्यमस्तु नान्यस्येत्येवं स्पर्धोपतो यथोक्तवर्णोपेतं पशुत्रयमालभेतेति। तत्राऽऽद्यन्तयोः कृष्णग्रीवयोः पश्वोदेवतैक्यात्तन्त्रेणानुष्ठानमिति चेन्मैवम्। सौम्यपशुना व्यवयाने सतिकालैक्याभावेन तत्रासंभवात्। तस्मादावापः। प्रथमाध्यायस्य चतुर्थपादे चिन्तितम् “आग्नेयो ब्राह्मणोऽत्रापि पूर्ववत्सर्वनिर्णयः। द्वारं तु मुखजन्यत्वमाग्नेयत्वेन संस्तवे” इति। इदमाम्नायते — “आग्नेयो वै ब्राह्मणः” इति। अत्राप्यन्तप्रसिद्धार्थभेदादा-ग्नेयशब्दो न ब्राह्मणस्य नामधेयं, नाप्यग्निदेवतारूपो गुणो विधियते। आग्नेयं सूक्तमाग्नेयं हविरित्येवं देवतातद्धितस्य सूक्तहविर्विषयत्वात्। न हि ब्राह्मणः सूक्तं नापि हविः। ततः। संबन्धवाचितद्धितान्तेनाऽऽग्नेयशब्देन ब्राह्मणाः स्तूयते। यद्यपि ब्राह्मणे नाग्निसंबन्धस्तथाऽप्यग्निसंबन्धो मुखजन्यत्वगुणो ब्राह्मणे विद्यते। तथा चाग्निब्राह्मणयोर्मुखजन्यत्वं कस्मिंश्चिदर्थवादे समाम्नायते प्रजाप्रतिरका मयत प्रजायेतेति स मुखतस्त्रिवृतं निरमिमीत तमग्निर्देवताऽन्वसृज्यत गायत्री छन्दो रथंतर साम ब्राह्मणो मनुष्याणामजः पशूनां तस्मात्ते मुख्या मुख्यतो ह्यसृज्यन्त इति। तस्मादाग्नेयशब्दः स्तावकः। एवमैन्द्रो राजन्यो वैश्यो वैश्वदेव इत्यादिषु द्रष्टव्यम्। इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये द्वितीयकाण्डे प्रथमपाठके\"\nद्वितीयोऽनुवाकः।। २ ।।\n",
  "bhattaBhashya": "\n\n\"मेव पृथिव्या अल्पत्वमोषधीनामनुत्पत्तिं च दोषद्वयमवेक्ष्य तत्परिहाररूपाय कामाय समर्थेभ्य आदित्येभ्यस्तां वशामालभ्य पृथिवीविस्तारमोषध्युत्पतिं च संपादितवन्तः। विधत्ते यः कामयतेति। पशुभिः प्रथेम पशुबाहुल्यलक्षणं विस्तारं प्राप्नुयाम्। प्रजया पुत्रपौत्रादिरूपया प्रकृष्टो जायेय भवेयम्। कामाय कामप्रापकेभ्य इत्यर्थः। ब्रह्मवर्चसकामस्य पशुविधानाय प्रस्तौति असावादित्यो नेति। पूर्ववत्तमोवेधरहितोऽप्यादित्यः कदाचित्प्रकाशमा-न्द्याद्विशेषेण न दीप्तवान्। तस्मै तदर्थमेता वक्ष्यमाणा मल्हा गललम्बितस्तनान्विता अजाः श्वेतास्तिस्त्र आलभन्त। कृष्णा ग्रीवा यस्याः सा कृष्णग्रीवी। वीवा-व्यतिरिक्तप्रदेशेषु वर्णान्तरोपेतेत्यर्थः। कृत्स्नेऽपि शरीरप्रदेशे भेदस्थितैलाहितशु-क्लकृष्णवर्णैर्युक्ता सहिता। विधत्तेयो ब्रह्मवर्चसकाम इति। श्रुताध्ययगसंपत्तिरूपं तेजो ब्रह्मवर्चसम्। उक्तस्य पशुत्रयस्य प्रयोगार्थं पशुविशेषं कालविशेषं च विधत्तेवसन्तेति। प्रातरादिकालेषूप्राकरणं वपायागो वा यथा भवति तथा प्रारभेत। वसन्तर्तौ प्रातःकाले वर्षास्विव तीव्रमेघावरणाभावाध्देमन्तशिशिरयोरिव नीहारावरणाभावाच्चाऽऽदित्यस्य तेजः स्पष्टं प्रकाशते। ग्रीष्मर्तौ मध्याहने प्रका-शाधिक्यमतिस्पष्टम्। शरदृतावपराह्णे सूर्यतेजः सेव्यं भवति । प्रातर्मध्यंदिन-योर्बालातपस्य तीव्रातपस्य च जरादिहेतुत्वादसेव्यत्वम्। तान्येतादि यथोक्तान्यादित्यस्य त्रीणि तेजांसि प्रशस्तानि। अतस्तत्कालानुष्ठानेन प्रशस्ततेज संपत्तिर्भवति। व्रतोपक्रममारभ्य संवत्सरपर्यन्तं ब्रह्मचर्यादिनियमं विधत्ते संवत्सरमिति। एकत्मिन्संवत्सरे निरन्तरं नियमं परिगृह्य तादृशेन पुरुषेण ताः स्वस्वकाल आलभ्यन्ते। उपनीतस्य माणवकस्य संन्धावन्दनाद्याचारशिक्षा संवत्सरेण सम्यक्संपद्यत इति संवत्सरस्य ब्रह्मवर्चसप्रदातृत्वम्। उक्तपशुषु कंचिद्गुणं विधत्ते गर्भिणय इति । गर्भिणयस्तिस्रोऽपि गर्भयुक्ताः। विद्वत्समाजयार्थित्वकामिनः पशुं विधत्ते सारस्वतीमिति। वेदशास्त्राद्यभ्यासपाटवेन वाचो वदितुं समर्थोऽपि सभा-कम्पादिना यो न वदेत्तस्यायं पशुः। तस्मिन्पशौ कंचिद्गुणं विधत्ते अपन्नदतीति। अपन्नदती दन्तपातरहता। लोकेऽपि सदन्ताः पुरुषा वर्णलोपमन्तरेण संपूर्णां वाचं वन्दति। तीव्ररोगसहितस्य पशुद्वयोपेतं कर्म विधत्ते आग्नेयमिति। बभ्रुः पिङ्गलः। शरीरे प्राणस्य बन्धकः सूक्ष्मो योऽन्नस्य रसः स सोमं प्राप्नोति । भोजनरुचौ व्याधिना भिभुतायां भुक्तान्नरसः शरीरे न प्रविशति, किंतु सोमाधिष्ठितौषधिकार्य एवान्नेऽवातिष्ठते। सेयं रसस्य सोम प्राप्तिः। ततोऽग्निर्मासादिकं शोषयति। सेयं शरीरस्याग्निप्राप्तिः। प्रजाकामस्य द्विपशुकं कर्म विधत्ते सौम्यमिति। विदुषो जनानुरागाय द्वपशुकं कर्म विधत्ते आग्नेयमिति। पूर्वं सभायां मूकीभूतस्य कर्मोक्तम्। इदानीं प्रवदतोऽपि पारुष्यवचनेनाप्रस्तुतप्रसङ्गेन वा सभास्थितेभ्यो रुच्यभावे सति रुचिं कामयमा नस्येदं कर्मेति विशेषः। तेनाऽऽग्नेयत्वेन तेजः प्रतिवादिभिरप्रधृष्यत्वमस्मिन्यज माने स्थापयति। तेन सौम्यत्वेन ब्रह्मवर्चसं प्रसङ्गोचितवेदशास्त्रवचनस्फूर्तिरूपम स्मिन्दधाति। कृष्णग्रीवगुणकस्याऽऽग्नेयत्वेन बुद्धिमान्द्यरूपं तमोऽस्मादपहन्ति। ग्रीवारिक्तप्रदेशे श्वैत्येन रुचमेव समोचितनुरञ्जनरूपां प्रभामेवास्मिन्दधति। बभ्रुत्वेसति सौम्यत्वेन पूर्वोक्तं ब्रह्मवर्चतसं प्राप्तस्य त्विषिर्दीप्तिर्जनानुरागातिशयो भवति। पौरोहित्यस्पर्धावतिस्त्रपशुकं कर्म विधत्ते आग्नेयमिति। ब्राह्मणस्याग्निना सह मुखजन्यत्वसाम्येनाग्नियत्वम्। सोमराजन्नित्यादिमन्त्रेण सोमस्य राजत्वेन व्यवहारद्राजन्यः सौम्यः। सौम्यस्यामितः पुरस्ताच्चोपरिष्टाच्चाऽऽग्नेयानुष्ठाने सति राष्ट्रमुभयतो ब्रह्मणा तेजसैव परिगृह्णाति। वेदशास्त्रप्रयुक्तेन पौरोहित्यलक्षणेन ब्राह्मणोचितेन तेजसैव सर्वतो राष्ट्रं वशीकरोतीत्यर्थः। तदानीं प्रतिस्पर्धिनमेकधा क्षणमात्रेण समावृङ्क्ते सम्यग्जयति। ततो राजामात्यादय एनं पुरो दधते पौरोहित्यपदे स्थापयन्ति।\"\n\"अत्र मीमांसा। एकादशाध्यायस्य प्रथमपादे चिन्तितम् “कृष्णग्रीवद्वये तन्वं पृथग्वा देवतैक्यतः। तन्वं सौम्यव्यवायेन कालभेदात्पृथग्भवेत्”।। इति। काम्यपशुकाण्डे श्रूयते----“आग्नेयं कृष्णग्रीवमालभेत सौम्यं बभ्रुमग्नियं कृष्णग्रीवं पुरोधाया स्पर्धमानः” इति। अयमर्थः- ममैव पौरोहित्यमस्तु नान्यस्येत्येवं स्पर्धोपतो यथोक्तवर्णोपेतं पशुत्रयमालभेतेति। तत्राऽऽद्यन्तयोः कृष्णग्रीवयोः पश्वोदेवतैक्यात्तन्त्रेणानुष्ठानमिति चेन्मैवम्। सौम्यपशुना व्यवयाने सतिकालैक्याभावेन तत्रासंभवात्। तस्मादावापः। प्रथमाध्यायस्य चतुर्थपादे चिन्तितम् “आग्नेयो ब्राह्मणोऽत्रापि पूर्ववत्सर्वनिर्णयः। द्वारं तु मुखजन्यत्वमाग्नेयत्वेन संस्तवे” इति। इदमाम्नायते — “आग्नेयो वै ब्राह्मणः” इति। अत्राप्यन्तप्रसिद्धार्थभेदादा-ग्नेयशब्दो न ब्राह्मणस्य नामधेयं, नाप्यग्निदेवतारूपो गुणो विधियते। आग्नेयं सूक्तमाग्नेयं हविरित्येवं देवतातद्धितस्य सूक्तहविर्विषयत्वात्। न हि ब्राह्मणः सूक्तं नापि हविः। ततः। संबन्धवाचितद्धितान्तेनाऽऽग्नेयशब्देन ब्राह्मणाः स्तूयते। यद्यपि ब्राह्मणे नाग्निसंबन्धस्तथाऽप्यग्निसंबन्धो मुखजन्यत्वगुणो ब्राह्मणे विद्यते। तथा चाग्निब्राह्मणयोर्मुखजन्यत्वं कस्मिंश्चिदर्थवादे समाम्नायते प्रजाप्रतिरका मयत प्रजायेतेति स मुखतस्त्रिवृतं निरमिमीत तमग्निर्देवताऽन्वसृज्यत गायत्री छन्दो रथंतर साम ब्राह्मणो मनुष्याणामजः पशूनां तस्मात्ते मुख्या मुख्यतो ह्यसृज्यन्त इति। तस्मादाग्नेयशब्दः स्तावकः। एवमैन्द्रो राजन्यो वैश्यो वैश्वदेव इत्यादिषु द्रष्टव्यम्। इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये द्वितीयकाण्डे प्रथमपाठके\"\nद्वितीयोऽनुवाकः।। २ ।।\n"
}