{
  "id": "TS 2.1.3.1",
  "classification": {
    "kanda": "2",
    "prasna": "1",
    "anuvaka": "3",
    "panchasat": "1"
  },
  "header": "TS 2.1.3.1",
  "panchasatInfo": " 16",
  "padaCount": 50,
  "samhita": "दे॒वा॒सु॒रा ए॒षु लो॒केष्व॑स्पर्द्धन्त॒ स ए॒तं ॅविष्णु॑-र्वाम॒नम॑पश्य॒त् तꣳ स्वायै॑ दे॒वता॑या॒ आऽल॑भत॒ ततो॒ वै स इ॒मां ॅलो॒कान॒भ्य॑जयद्- वैष्ण॒वं ॅवा॑म॒नमा ल॑भेत॒ स्पर्द्ध॑मानो॒ विष्णु॑रे॒व भू॒त्वेमान् ॅलो॒कान॒भि ज॑यति॒ विष॑म॒ आ ल॑भेत॒ विष॑मा इव॒ हीमे लो॒काः समृ॑द्ध्या॒ इन्द्रा॑य मन्यु॒मते॒ मन॑स्वते ल॒लामं॑ प्राशृ॒ङ्गमा ल॑भेत संग्रा॒मे - [  ] ",
  "pada": "दे॒वा॒सु॒रा इति॑ देव - अ॒सु॒राः । ए॒षु । लो॒केषु॑ । अ॒स्प॒र्द्ध॒न्त॒ । सः । ए॒तम् । विष्णुः॑ । वा॒म॒नम् । अ॒प॒श्य॒त् । तम् । स्वायै᳚ । दे॒वता॑यै । एति॑ । अ॒ल॒भ॒त॒ । ततः॑ । वै । सः । इ॒मान् । लो॒कान् । अ॒भीति॑ । अ॒ज॒य॒त् । वै॒ष्ण॒वम् । वा॒म॒नम् । एति॑ । ल॒भे॒त॒ । स्पर्द्ध॑मानः । विष्णुः॑ । ए॒व । भू॒त्वा । इ॒मान् । लो॒कान् । अ॒भीति॑ । ज॒य॒ति॒ । विष॑म॒ इति॒ वि - स॒मे॒ । एति॑ । ल॒भे॒त॒ । विष॑मा॒ इति॒ वि - स॒माः॒ । इ॒व॒ । हि । इ॒मे । लो॒काः । समृ॑द्ध्या॒ इति॒ सं - ऋ॒द्ध्यै॒ । इन्द्रा॑य । म॒न्यु॒मत॒ इति॑ मन्यु - मते᳚ । मन॑स्वते । ल॒लाम᳚म् । प्रा॒शृ॒ङ्गम् । एति॑ । ल॒भे॒त॒ । स॒ङ्ग्रा॒म इति॑ सं - ग्रा॒मे । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nतृतीयोऽनुवाकः।। ३ ।।\n",
  "bhattaBhashya": "\n\nतृतीयोऽनुवाकः।। ३ ।।\n"
}