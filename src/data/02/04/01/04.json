{
  "id": "TS 2.4.1.4",
  "classification": {
    "kanda": "2",
    "prasna": "4",
    "anuvaka": "1",
    "panchasat": "4"
  },
  "header": "TS 2.4.1.4",
  "panchasatInfo": " 4 ",
  "padaCount": 54,
  "samhita": "ऽग्नये॒ प्रती॑कवते॒ यद॒ग्नये॒ प्रव॑ते नि॒र्वप॑ति॒ य ए॒वास्मा॒च्छ्रेया॒न्-भ्रातृ॑व्य॒स्तं तेन॒ प्रणु॑दते॒ यद॒ग्नये॑ विबा॒धव॑ते॒ य ए॒वैने॑न स॒दृङ्तं तेन॒ वि बा॑धते॒ यद॒ग्नये॒ प्रती॑कवते॒ य ए॒वास्मा॒त् पापी॑या॒न् तं तेनाप॑ नुदते॒ प्र श्रेयाꣳ॑सं॒ भ्रातृ॑व्यं नुद॒तेति॑ स॒दृशं॑ क्रामति॒ नैनं॒ पापी॑यानाप्नोति॒ य ए॒वं ( ) ॅवि॒द्वाने॒तयेष्‌ट्या॒ यज॑ते ॥",
  "pada": "अ॒ग्नय᳚ । प्रती॑कवत॒ इति॒ प्रती॑क - व॒ते॒ । यत् । अ॒ग्नये᳚ । प्रव॑त॒ इति॒ प्र - व॒ते॒ । नि॒र्वप॒तीति॑ निः - वप॑ति । यः । ए॒व । अ॒स्मा॒त् । श्रेयान्॑ । भ्रातृ॑व्यः । तम् । तेन॑ । प्रेति॑ । नु॒द॒ते॒ । यत् । अ॒ग्नये᳚ । वि॒बा॒धव॑त॒ इति॑ विबा॒ध - व॒ते॒ । यः । ए॒व । ए॒ने॒न॒ । स॒दृङ्ङिति॑ स - दृङ् । तम् । तेन॑ । वीति॑ । बा॒ध॒ते॒ । यत् । अ॒ग्नये᳚ । प्रती॑कवत॒ इति॒ प्रती॑क - व॒ते॒ । यः । ए॒व । अ॒स्मा॒त् । पापी॑यान् । तम् । तेन॑ । अपेति॑ । नु॒द॒ते॒ । प्रेति॑ । श्रेयाꣳ॑सम् । भ्रातृ॑व्यम् । नु॒द॒ते॒ । अतीति॑ । स॒दृश᳚म् । क्रा॒म॒ति॒ । न । ए॒न॒म् । पापी॑यान् । आ॒प्नो॒ति॒ । यः । ए॒वम् ( ) । वि॒द्वान् । ए॒तया᳚ । इष्ट्या᳚ । यज॑ते ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\n\"प्रपाठके द्वितीये च तृतीये चेष्टयः क्रमात्। प्रोक्तास्तत्रावशिष्टास्तु वक्ष्यन्तेस्मिंश्चतुर्थके। चतुर्थस्य प्रथमानुवाके भ्रातृव्यवतः स्पर्धमानस्य त्रिहष्विकां कांचिदिष्टिं विधातुं प्रस्तौति। देवा मनुष्या इति। देवानामसुरादीनां च सैन्यद्वयं युध्दाय संनद्धमासीत्। असुराणां रक्षसां चास्त्येवान्तरजातिभेदः। तदीये युध्दे स्वल्पप्रहारेण देवानां शरीरे यल्लोहितमितरेकुर्वंस्तल्लोहितस्थानं रक्षांसि प्रतिदिनं रात्रिष्वागत्य केनचिद्विषादिप्रयोगेणासुभ्नन्क्षुभितं कृतवन्तः। तदानीमेव तेन क्षोभेण देवा म्रियन्ते। तान्मृतानभिलक्ष्य पश्चाद्व्यौच्छद्रात्रिः प्रभातं प्राप्तवती। ततो देवा रक्षसां कृत्यमिदभित्यवगत्य रक्षांस्युपामन्त्रयन्तोत्कोचं प्रतिश्रुत्य स्वाधीनानि कृतवन्तः। ततो रक्षांसि विजयफले भागं संप्रार्थ्य स्वसैन्यान्निर्गत्य देवसैन्ये प्रविष्टानि। ततो देवा असुराञ्जित्वा रक्षांस्यपनोदितवन्तः। तानि रक्षांसि देवा अनृतमकुर्वन्निति निश्चत्य प्रहर्तुं परितो वेष्टनमकुर्वन्। तदानीं देवा अग्नौ स्वकार्यसिध्दिमयाचन्त। याचित्वा त्रिहविष्कामिष्टिं निरवपन्। तत्र प्रथमस्य हविषः प्रवानग्निर्देवता, याज्यापुरोनुवाक्योः प्रप्रायमग्निर्भरतस्येत्यादिकयोः श्रुतः प्रशब्दो यस्याग्नेरस्ति सोयं प्रवान्। द्वितीयस्य हविषो विबाधवानग्निर्देवता, वि पाजसा पृथुनेत्यस्मिन्मन्त्रे श्रूयमाणो विबाधशब्दो यस्याग्नेरस्ति सोयं विबाधवान्। तृतीयस्य हविषः प्रतीकवानग्निर्देवता, स त्वमग्ने प्रतीकेनेति मन्त्रे प्रतीकशब्दो यस्याग्नेरस्ति सोयं प्रतीकवान्। तत्र प्रवतोग्नेरिष्ट्या पूर्वस्यां दिशि रक्षांसि प्रणोदितवन्तः। विभाधवतोग्नेरिष्ट्या दक्षिणोत्तरयोः पार्श्वयो रक्षांसि विबाधितवन्तः। प्रतीकवतोग्नेरिष्ट्या प्रतीच्यां दिशि रक्षांस्यपनोदितवन्तः। ततो देवा विजयिनोभवन्नसुराः पराजिता अभवन्। इष्टिं विधत्ते यो भ्रातृव्यवनिति। क्षिविधो हि भ्रतृव्यः, प्रबलः समानबलो हीनवलश्चेति। तोषां त्रयाणां क्रमेण त्रिभिरहविर्भिरपाकरणं भवति। वेदनं प्रशंसति प्र श्रेयांसमिति। भ्रातृव्यं श्रेयांसे प्रणुदते, सदृशमतिक्रामति, पापीयांस्तु न प्राप्नोत्येव।।इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये द्वितीयकाण्डे चतुर्थप्रपाठके प्रथमोनुवाकः।।१।।\"\n"
}