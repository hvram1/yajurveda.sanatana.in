{
  "id": "TS 2.4.5.2",
  "classification": {
    "kanda": "2",
    "prasna": "4",
    "anuvaka": "5",
    "panchasat": "2"
  },
  "header": "TS 2.4.5.2",
  "panchasatInfo": " 16",
  "padaCount": 38,
  "samhita": "दी॒र्घꣳ श्रवो॑ दि॒व्यैर॑यन्त । राय॑स्पोष॒ त्वम॒स्मभ्यं॒ गवां᳚ कु॒ल्मिं जी॒वस॒ आ यु॑वस्व ॥ अ॒ग्नि र्गृ॒हप॑तिः॒ सोमो॑ विश्व॒वनिः॑ सवि॒ता सु॑मे॒धाः स्वाहा᳚ ॥ अग्ने॑ गृहपते॒ यस्ते॒ घृत्यो॑ भा॒गस्तेन॒ सह॒ ओज॑ आ॒क्रम॑माणाय धेहि॒ श्रैष्‌ठ्या᳚त्प॒थो मा यो॑षं मू॒र्द्धा भू॑यासꣳ॒॒ स्वाहा᳚ ॥",
  "pada": "दी॒र्घम् । श्रवः॑ । दि॒वि । ऐर॑यन्त ।  । रायः॑ । पो॒ष॒ । त्वम् । अ॒स्मभ्य॒मित्य॒स्म - भ्य॒म् । गवा᳚म् । कु॒ल्मिम् । जी॒वसे᳚ । एति॑ । यु॒व॒स्व॒ ।  । अ॒ग्निः । गृ॒हप॑ति॒रिति॑ गृ॒ह - प॒तिः॒ । सोमः॑ । वि॒श्व॒वनि॒रिति॑ विश्व - वनिः॑ । स॒वि॒ता । सु॒मे॒धा इति॑ सु-मे॒धाः । स्वाहा᳚ ।  । अग्ने᳚ । गृ॒ह॒प॒त॒ इति॑ गृह - प॒ते॒ । यः । ते॒ । घृत्यः॑ । भा॒गः । तेन॑ । सहः॑ । ओजः॑ । आ॒क्रम॑माणा॒येत्या᳚-क्रम॑माणाय । धे॒हि॒ । श्रैष्ठ्या᳚त् । प॒थः । मा । यो॒ष॒म् । मू॒र्द्धा । भू॒या॒स॒म् । स्वाहा᳚ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\n\"हे गृहपतेग्ने घृतमर्हतीति घृत्यो यस्ते भागस्तेन सह ओजोष्टमधातुरूपं शरीरसारमाक्रममाणायानुतिष्ठते यजमानाय धेहि स्थापय। यजमानोहं श्रैष्ठ्यात्पथः श्रेष्ठानां मार्गकर्तणां संबन्धिनोस्मादनुष्ठानमार्गान्मा योषं वियुक्तो मा भूवं, मूर्धा यजमानानां मध्ये शिरोवदुत्तमो भूयां, तुभ्यमिदं स्वाहुतमस्तु। अत्र विनियोगसंग्रहः ‘अग्ने गोभिस्तूपहोमाश्चित्रायागे हि सप्त ते।।’ इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये द्वितीयकाण्डे चतुर्थप्रपाठके पञ्चमोनुवाकः।। ५ ।।\"\n"
}