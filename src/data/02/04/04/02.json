{
  "id": "TS 2.4.4.2",
  "classification": {
    "kanda": "2",
    "prasna": "4",
    "anuvaka": "4",
    "panchasat": "2"
  },
  "header": "TS 2.4.4.2",
  "panchasatInfo": " 13",
  "padaCount": 50,
  "samhita": "-मे॒व स्वेन॑ भाग॒धेये॒नोप॑ धावति॒ स ए॒वास्मै᳚ प्र॒जां प्रज॑नयतिप्र॒जाप॑तिः प॒शून॑सृजत॒ ते᳚ऽस्माथ् सृ॒ष्टाः परा᳚ञ्च आय॒न् ते यत्राव॑स॒न् ततो॑ ग॒र्मुदुद॑तिष्ठ॒त् तान् पू॒षा चा॒न्ववै॑ताꣳ॒॒ सो᳚ऽब्रवीत् पू॒षाऽनया॑ मा॒ प्रति॒ष्ठाथ॑ त्वा प॒शव॑ उ॒पाव॑र्थ्स्य॒न्तीति॒ मां प्रति॒ष्ठेति॒ सोमो᳚ऽब्रवी॒न् मम॒ वा - [  ] ",
  "pada": "ए॒व । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सः । ए॒व । अ॒स्मै॒ । प्र॒जामिति॑ प्र - जाम् । प्रेति॑ । ज॒न॒य॒ति॒ । प्र॒जाप॑ति॒रिति॑ प्र॒जा - प॒तिः॒ । प॒शून् । अ॒सृ॒ज॒त॒ । ते । अ॒स्मा॒त् । सृ॒ष्टाः । परा᳚ञ्चः । आ॒य॒न्न् । ते । यत्र॑ । अव॑सन्न् । ततः॑ । ग॒र्मुत् । उदिति॑ । अ॒ति॒ष्ठ॒त् । तान् । पू॒षा । च॒ । अ॒न्ववै॑ता॒मित्य॑नु - अवै॑ताम् । सः । अ॒ब्र॒वी॒त् । पू॒षा । अ॒नया᳚ । मा॒ । प्रेति॑ । ति॒ष्ठ॒ । अथ॑ । त्वा॒ । प॒शवः॑ । उ॒पाव॑र्थ्स्य॒न्तीत्यु॑प - आव॑र्थ्स्यन्ति । इति॑ । माम् । प्रेति॑ । ति॒ष्ठ॒ । इति॑ । सोमः॑ । अ॒ब्र॒वी॒त् । मम॑ । वै । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nप्रजापतिरिति। पशुनिवासस्थानेपि भक्षिततृणशेषगोमयादिपातेन गर्मुत उत्पत्तिः। तया गर्मुता प्रजापतिः पूषणं सोमं च प्रतिष्ठाप्य पशूनाप्तवान्। अथष्टिं विधत्ते---यः पशुकाम इति।। इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये द्वितीयकाण्डे चतुर्थप्रपाठके चतुर्थोनुवाकः ।। ४ ।।\n"
}