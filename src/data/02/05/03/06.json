{
  "id": "TS 2.5.3.6",
  "classification": {
    "kanda": "2",
    "prasna": "5",
    "anuvaka": "3",
    "panchasat": "6"
  },
  "header": "TS 2.5.3.6",
  "panchasatInfo": " 20",
  "padaCount": 50,
  "samhita": "सेन्द्र॒त्वाया᳚-ग्निहोत्रोच्छेष॒णम॒भ्या-त॑नक्ति य॒ज्ञ्स्य॒ संत॑त्या॒ इन्द्रो॑ वृ॒त्रꣳ ह॒त्वा परां᳚ परा॒वत॑-मगच्छ॒-दपा॑राध॒मिति॒ मन्य॑मान॒स्तं दे॒वताः॒ प्रैष॑मैच्छ॒न्थ् सो᳚ऽब्रवीत् प्र॒जाप॑ति॒र्यः प्र॑थ॒मो॑ऽनुवि॒न्दति॒ तस्य॑ प्रथ॒मं भा॑ग॒धेय॒मिति॒ तं पि॒तरोऽन्व॑विन्द॒न् तस्मा᳚त् पि॒तृभ्यः॑ पूर्वे॒द्युः क्रि॑यते॒ सो॑ऽमावा॒स्यां᳚ प्रत्याऽग॑च्छ॒त् तं दे॒वा अ॒भि सम॑गच्छन्ता॒मा वै नो॒-  [  ] ",
  "pada": "से॒न्द्र॒त्वायेति॑ सेन्द्र - त्वाय॑ । अ॒ग्नि॒हो॒त्रो॒च्छे॒ष॒णमित्य॑ग्निहोत्र - उ॒च्छे॒ष॒णम् । अ॒भ्यात॑न॒क्तीत्य॑भि - आत॑नक्ति । य॒ज्ञस्य॑ । सन्त॑त्या॒ इति॒ सं-त॒त्यै॒ । इन्द्रः॑ । वृ॒त्रम् । ह॒त्वा । परा᳚म् । प॒रा॒वत॒मिति॑ परा - वत᳚म् । अ॒ग॒च्छ॒त् । अपेति॑ । अ॒रा॒ध॒म् । इति॑ । मन्य॑मानः । तम् । दे॒वताः᳚ । प्रैष॒मिति॑ प्र - एष᳚म् । ऐ॒च्छ॒न्न् । सः । अ॒ब्र॒वी॒त् । प्र॒जाप॑ति॒रिति॑ प्र॒जा - प॒तिः॒ । यः । प्र॒थ॒मः । अ॒नु॒वि॒न्दतीत्य॑नु - वि॒न्दति॑ । तस्य॑ । प्र॒थ॒मम् । भा॒ग॒धेय॒मिति॑ भाग - धेय᳚म् । इति॑ । तम् । पि॒तरः॑ । अन्विति॑ । अ॒वि॒न्द॒न्न् । तस्मा᳚त् । पि॒तृभ्य॒ इति॑ पि॒तृ - भ्यः॒ । पू॒र्वे॒द्युः । क्रि॒य॒ते॒ । सः । अ॒मा॒वा॒स्या॑मित्य॑मा - वा॒स्या᳚म् । प्रति॑ । एति॑ । अ॒ग॒च्छ॒त् । तम् । दे॒वाः । अ॒भि । समिति॑ । अ॒ग॒च्छ॒न्त॒ । अ॒मा । वै । नः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nअत्र मीमांसा।\nचतुर्थाध्यायस्य तृतीयपादे चिन्तितम्— “संस्थाप्य पौर्णमासीं तामनु वैमृध ईरितः ।द्वयोरङ्गमुतैकस्य द्वयोः स्यात्प्रक्रियावशात्।।उत्पत्तिवाक्यतः पूर्णमाससंयोगभासनात्।तस्येवाङ्गं न दर्शस्य प्रक्रिया वाक्यबाधिता” ।।\nदर्शपूर्णमासप्रकरणे श्रूयते “संस्थाप्य पौर्णमासीं वैमृधमनुनिर्वपति” इति। तत्रेयं वैमृधेष्टिः प्रकरणबलात्प्रयाजादिवदुभयोरपि दर्शपूर्णमासयोरङ्गमितिचेन्न। वाक्यस्य प्रबलत्वात्। न च संस्थाप्येति पौर्णमास्याः समाप्त्यभिधानात्तदङ्गत्वमयुक्तमिति वाच्यम्। दर्शसाधारणाङ्गसमाप्त्यभिप्रायेप्त्यणोपपत्तेः। तस्मादुत्पत्तिवाक्यादेककर्तृत्ववाचिक्त्वाप्रत्ययाच्च पूर्णमासस्यैवाङ्गम्।\nद्वितीयाध्याये तृतीयपादे चिन्तितम् “दर्शपूर्णिमयोः प्रोक्त आग्नेयः केवलो ऽप्यसौ ।\nदर्शे यदिति वाक्याभ्यां कर्मान्यद्वा नुवादगीः ।। अभ्यासादन्यकर्मत्वं द्विर्दर्शे सौ प्रयुज्यताम्।\n\"एकत्वं प्रत्यभिज्ञानादनूक्त्यैन्द्राग्नसंस्तुतिः ” ।। “यदाग्नेयोष्टाकपालोमावास्यायां च पौर्णमास्यां चाच्युतो भवति” इति कालद्वये विहितम्, “यदाग्नेयोष्टाकपालोमावास्यायां भवति” इति एकस्मिन्काले पुनर्विहितम्, तत्राविशेषपुनःश्रुतिलक्षणेनाभ्यासेन प्रयाजानामिव भेदः। तथा सत्याग्नेययागस्य दर्शकाले द्विः प्रयोग इति चेन्न। प्रत्यभिज्ञानादाग्नेयस्यैकत्वे सत्येककालवाक्यस्यानुवादत्वात्। न चानुवादो व्यर्थः। विधेयैन्द्राग्नस्तुत्यर्थत्वात्। यद्यप्याग्नेयोष्टाकपालोमावास्यायां भवति, तथापि न केवलेनाग्निना साधुर्भवति। इन्द्रसहितोऽग्निः समीचीनतरः । तस्मादैन्द्राग्नः कर्तव्य इति विधेयस्तुतिः । प्रयाजवैषम्यं तुक्तमेवानुसंधेयम्। तस्मादनुवादः।। इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये द्वितीयकाण्डे पञ्चमप्रपाठके\"\nतृतीयोनुवाकः ।। ३ ।।\n"
}