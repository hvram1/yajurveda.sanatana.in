{
  "id": "TS 2.5.9.4",
  "classification": {
    "kanda": "2",
    "prasna": "5",
    "anuvaka": "9",
    "panchasat": "4"
  },
  "header": "TS 2.5.9.4",
  "panchasatInfo": " 54",
  "padaCount": 50,
  "samhita": "जनये॒दा व॑ह दे॒वान्. यज॑माना॒येत्या॑ह॒ यज॑मानमे॒वैतेन॑ वर्द्धयत्य॒ग्निम॑ग्न॒ आ व॑ह॒ सोम॒मा व॒हेत्या॑ह दे॒वता॑ ए॒व तद्-य॑थापू॒र्वमुप॑ ह्वयत॒ आ चा᳚ग्ने दे॒वान्. वह॑ सु॒यजा॑ च यज जातवेद॒ इत्या॑हा॒ग्निमे॒व तथ् सꣳ श्य॑ति॒ सो᳚ऽस्य॒ सꣳशि॑तो दे॒वेभ्यो॑ ह॒व्यं ॅव॑हत्य॒ग्निर्. होते - [  ] ",
  "pada": "ज॒न॒ये॒त् । एति॑ । व॒ह॒ । दे॒वान् । यज॑मानाय । इति॑ । आ॒ह॒ । यज॑मानम् । ए॒व । ए॒तेन॑ । व॒र्द्ध॒य॒ति॒ । अ॒ग्निम् । अ॒ग्ने॒ । एति॑ । व॒ह॒ । सोम᳚म् । एति॑ । व॒ह॒ । इति॑ । आ॒ह॒ । दे॒वताः᳚ । ए॒व । तत् । य॒था॒पू॒र्वमिति॑ यथा - पू॒र्वम् । उपेति॑ । ह्व॒य॒ते॒ । एति॑ । च॒ । अ॒ग्ने॒ । दे॒वान् । वह॑ । सु॒यजेति॑ सु - यजा᳚ । च॒ । य॒ज॒ । जा॒त॒वे॒द॒ इति॑ जात-वे॒दः॒ । इति॑ । आ॒ह॒ । अ॒ग्निम् । ए॒व । तत् । समिति॑ । श्य॒ति॒ । सः । अ॒स्य॒ । सꣳशि॑त॒ इति॒ सं - शि॒तः॒ । दे॒वेभ्यः॑ । ह॒व्यम् । व॒ह॒ति॒ । अ॒ग्निः । होता᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nसाधु त इति। शाखान्तरे साधु ते यजमान देवतेत्यस्योपरि योग्निं होतारमवृथा इति किंत्तिद्वाक्यमाम्नातम्। तस्यायमर्थः- हे यजमान यस्त्वमग्निं होतारमवृथा होतृत्वेन वृतवानसि तस्य तव साधु ददात्विति।\nतमिमं शाखान्तरपाठं दूषयति यद्ब्रूयादिति। अग्निर्होता वेत्त्वग्निरित्युपक्रमे पठितं साधु ते यजमानदेवतेत्यस्गादप्यूर्ध्वं यद्यग्नि होतारमिति ब्रूयात्तदोभयोः पार्श्वयोर्यजमानोग्निनापरिगृहीतो भवेत्। ततो दाहाधिक्येन म्रियेत। तस्माच्छाखान्तरपाठो नादर्तव्यः। यद्यपि जुहूपभूतौ द्वे अपि आदातव्ये तथापि तयोः समं प्राधान्यं निर्वायजुह्वा एव प्राधान्यं द्योतयितुं स्रुचमित्येकवचनमेव पठनीयमित्येतद्दर्शयति यजमानदेवत्येति। स्रुचावित्येव द्विवचनेन द्वे इव द्वे अपि समप्रधाने इव यदि ब्रूयात्तदा यजमानसमानं भ्रातृव्यमुत्पादयेत्। तस्मादुपभृतमुपेक्षितामिव तिरस्कर्तुं जुहूप्रधान्यायैकवचनाभिधानेन यजमानं वधितवान्भवति। नहिजुह्वा इवोपभृतः क्वचिदपि साक्षाद्धोमसाधनत्वमस्ति। तस्मादुपसर्जनत्वं तस्या युक्तम्। देवमिश्रेण देवरक्षणं विघ्ननिवारणेन विश्वरक्षणमभिप्रेतमित्येतद्दर्शयति देवायुवमिति। ईडेन्यादिशब्दैर्विवक्षितं दर्शयति ईडामहा इति। देवता यजतीत्येदुपलक्षणम्। मनुष्यान्स्तौति पितृन्नमस्यतीत्येतदपि द्रष्टव्यम्। एवं च सति यस्य मनुष्यादेयो भागः स्तुत्यादिरूप उपचरितस्तं भागमनतिक्रम्यानुष्ठितवान्भवति। अत्र मीमांसा। दशमाध्यायस्य चतुर्थपादे चिन्तितम् “चातुर्मास्यातिदिष्टेषु निगमेष्वाज्यपानिति। विक्रियेत न वाद्येपि किं स्याद्दध्याज्यपानिति।। दधिपानिति वा यद्वेत्येवं स्यात्पृषदाज्यपान। द्रव्यद्वयोक्तेराद्यः स्याद्दधिमात्रहविष्ट्वतः।। द्वितीयः स्यात्तृतीयोस्तु द्रव्यान्तरविधानतः।\nगुणो दध्ना चित्रताज्ये ततो विक्रियते नहि।। चातुर्मास्येषु चोदकेनावाहनस्वाहाकारायाड्जोषणानिगमा अतिदिष्टाः।\nतत्राज्यपशब्दः प्रयुक्तः-- “देवा आज्यपा आवह”। “स्वाहा देवा आज्यपान्” “अयाड्देवानामाज्यपानां प्रिया धामानि”। “देवा आज्यपा आज्यमजुर्षन्त” इति। सोयमाज्यपशब्दो विक्रियते न वेति संशयः। तत्र विकारोपि त्रिविधः। तत्र दध्याज्यपानित्याद्यस्तावत्प्राप्नोति। कुतः । अथ पृषदाज्यं गृह्णाति द्वयं वा इदं सर्पिश्च दधि चेति द्रव्यद्वयस्योक्तत्वात्। आज्यस्योपस्तरणाभिधारणार्थत्वेन हविःशेषत्वाद्धविष्ट्वं नास्तीति दध्येव हविः। ततो दधिपानिति द्वितीयः पक्षः। दध्याज्यमेलनेन निष्पद्यते पृषदाज्यं द्रव्यान्तरम्। तदेव हविरिति पृषदाज्यपानिति तृतीयः पक्षः। दधिमेलनादाज्ये पृषत्ता गुणो निष्पद्यते। तस्मादाज्यस्यैव हविष्ट्वमित्याज्यपशब्दोपेता एव निगमाः पठितव्याः।\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये द्वितीयकाण्डे पञ्चमप्रपाठके नवमोनुवाकः ।। ९ ।।\n"
}