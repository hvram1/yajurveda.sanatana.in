{
  "id": "TS 2.5.12.1",
  "classification": {
    "kanda": "2",
    "prasna": "5",
    "anuvaka": "12",
    "panchasat": "1"
  },
  "header": "TS 2.5.12.1",
  "panchasatInfo": " 70",
  "padaCount": 50,
  "samhita": "आयु॑ष्ट >1, आयु॒र्दा अ॑ग्न॒ >2, आ प्या॑यस्व॒ >3, सं ते >4, ऽव॑ ते॒ हेड॒ >5, उदु॑त्त॒मं >6, प्रणो॑ दे॒व्या >7, नो॑ दि॒वो >8 , ऽग्ना॑ विष्णू॒ >9, अग्ना॑विष्णू >10,इ॒मं मे॑ वरुण॒ >11,तत्त्वा॑ या॒>12, म्यु दु॒त्यम् >13 , चि॒त्रम् >14 ॥अ॒पां नपा॒दा ह्यस्था॑दु॒पस्थं॑ जि॒ह्माना॑मू॒र्द्ध्वो वि॒द्युतं॒ ॅवसा॑नः । तस्य॒ ज्येष्ठं॑ महि॒मानं॒ ॅवह॑न्ती॒ र्.हिर॑ण्यवर्णाः॒ परि॑ यन्ति य॒ह्वीः ॥ स-  [  ] ",
  "pada": "आयुः॑ । ते॒ । आ॒यु॒र्दा इत्या॑युः - दाः । अ॒ग्ने॒ । एति॑ । प्या॒य॒स्व॒ । समिति॑ । ते॒ । अवेति॑ । ते॒ । हेडः॑ । उदिति॑ । उ॒त्त॒ममित्यु॑त् - त॒मम् । प्रेति॑ । नः॒ । दे॒वी । एति॑ । नः॒ । दि॒वः । अग्ना॑विष्णू॒ इत्यग्ना᳚-वि॒ष्णू॒ । अग्ना॑विष्णू॒ इत्यग्ना᳚ - वि॒ष्णू॒ । इ॒मम् । मे॒ । व॒रु॒ण॒ । तत् । त्वा॒ । या॒मि॒ । उदिति॑ । उ॒ । त्यम् । चि॒त्रम् ।  । अ॒पाम् । नपा᳚त् । एति॑ । हि । अस्था᳚त् । उ॒पस्थ॒मित्यु॒प - स्थ॒म् । जि॒ह्माना᳚म् । ऊ॒र्द्ध्वः । वि॒द्युत॒मिति॑ वि - द्युत᳚म् । वसा॑नः ।  । तस्य॑ । ज्येष्ठ᳚म् । म॒हि॒मान᳚म् । वह॑न्तीः । हिर॑ण्यवर्णा॒ इति॒ हिर॑ण्य - व॒र्णाः॒ । परीति॑ । य॒न्ति॒ । य॒ह्वीः ।  । समिति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\n\"या पाप्मना गृहीतः स्यात्तस्मा एतामैन्द्रावरुणीं पयस्यां निर्वपेदित्यस्याः पुरोनुवाक्यामाह इन्द्रावरुणयोरिति। सम्राजोः सम्यग्दीप्यमानयोरिन्द्रावरुणयोरवो रक्षणमहमावृणे सर्वतः प्रार्थये। तौ चेन्द्रावरुणावीदृशे रक्षणे वृतौ नोस्मान्मृडातः सर्वदा सुखयताम्। तत्रैव याज्यामाह इन्द्रावरुणेति। हे इन्द्रावरुणौ युवं नोस्मभ्यं महि शर्म महत्सुखमापन्निवारणरूपं यच्छतम्। किमर्थम्, अध्वराय यागानुष्ठानाय विशे प्रजासमृद्धये जनाय परिवारकजनसिद्धये च। यः पाप्मा दीर्घप्रयज्युमति अस्मदीयं दीर्घकालभावियागप्रयोगमतिलङ्घ्य नोस्मान्वनुष्यति पीडयति। वयं तु युवयोरनुग्रहवशात्पृतनासु पापकृतासु पीडासु दूढ्यो दृढतरा अपीडिताः सन्तस्तं पाप्मानं जयेम। \"\n\"पञ्चमकाण्डे मैत्रावरुण्यामिक्षा विहिता “यथा वे हविः स्कन्दत्यैवं वा एष स्कन्दति योग्निं चित्वा स्त्रियमुपेति मैत्रावरुण्यामिक्षया यजेत” इति। तत्र याज्यानुवाक्योः प्रतीके दर्शयति आ नो मित्रेति। आ नो मित्रावरुणेति पुरोनुवाक्या। प्र बाहवेति याज्या। एतदुभयमग्नाविष्णू महि तद्वामित्यनुवाके व्याख्यातम्। पुनराधेयप्रकरण आम्नातम्—“वीरहा वा एष देवानां योग्निमुद्वासयते यस्य वरुण एवर्णंयादाग्निवारुणमेकादशकपालमनुनिर्वपेत्” इति। अत्रपुरोनुवाक्यामाह त्वां नो अग्ने इति। हेग्ने त्वं नोस्माकं भक्तिं विद्वान्सन्वरुणस्य देवस्य हेडोस्मद्विषयं क्रोधमवयासिसीष्ठा अपनय। यजिष्ठो यष्टतमोतिशयेन यागनिष्पादकः। वन्हितमोतिशयेन देवहविर्वोढा। शोशुचानोत्यन्तं दीप्यमानः। त्वेश्वा द्वेषांसि सर्वान्विरोधिकृतान्द्वेषानस्मत्प्रमुमुग्ध्यस्मत्तः प्रमोचय। तत्रैव याज्यामाह स त्वं न इति। हेग्ने स त्वं नोस्माकमूत्या रक्षणेनावमो भव रक्षको भव। कीदृशस्त्वम्। अस्या उषसो व्युष्टौ नेदिष्ठोद्यतनस्योषःकालस्योपरितने प्रातः-कालेत्यन्तं प्रत्यासन्नौ नोस्माकं वरुणं वरुणेन कृतमभीष्टनिवारकं पापादिकमवयक्ष्व नाशय। रराणो रममाणः सन्मृडीकं सुखसाधनमस्मदीयं हविर्वीहि भक्षय। ततो योस्माकं सुहव एधि सुखेनाह्वातुं शक्यो भव। यो भ्रातृव्यवान्त्स्यात्स स्पर्धमान एतयेष्ट्या यजेताग्नये प्रवते पुरोडाशमष्टाकपालं निर्वपेदग्नये विबाधवतेग्नये प्रतीकवते इत्यव प्रवतोग्नेर्हविषः पुरोनुवाक्यामाह प्रप्रायमिति। अयमग्निर्भरतस्य हविर्भरणवतो यजमानस्याह्वानं प्रप्रशृण्वेतिप्रकर्षेण शृणोतु। यद्योग्नि सूर्यो न सूर्य इव भा भासमानः सन्बृहद्रोचतेत्यन्तं दीप्यते। योग्निः पृतनासु सङ्ग्रामेषु पुरुं जयपूर्तिमभितस्थौ सर्वतः करोति सोग्निर्नोस्माकमतिथिर्दीदाय भवतु अतिथिरिवेह समागच्छतु। कीदृशोग्निः। दैव्यो देवेभ्यो हितः शिवः परममङ्लभूतः। तत्रैव याज्यामाह प्र ते यक्षीति। हेग्ने ते त्वदर्थं प्रयक्षि प्रकर्षेण यजे ते त्वदीयं मन्म मननं मानसमनुग्रहविशेषं प्रकर्षेणेयर्मि व्याप्नोमि। नोस्माकं हवेषु यागेषु वन्द्यो नमस्कार्यो यथा भुवो येन प्रकारेण भवति तेन प्रकारेणानुग्रहमियर्मीति पूर्वत्रान्वयः। हेग्ने त्वमियक्षवे यष्टुमिच्छते पुरवे हविः पूरयित्रे यजमानाय प्रियं दातुं धन्वन्प्रपेवासि मरुभूमौ शीतलपानीयपूर्णशलिवाति। हे प्रत्न पुरातन, हे राजन्दीप्यमान। एतदूभवं बह्निविशेषणम्। अथ विबाधवतोग्नेर्याज्यापुरोनुवाक्ये प्रतीकेन दर्शयति वि पाजसेति। वि पाजसा पृथुना शोशुचान इत्येषा पुरोनुवाक्या। सेयं चतुर्थकाण्डस्य प्रथमप्राठके व्याख्यास्यते। वि ज्योतिषा बृहतेति याज्या कृणुष्व पाज इत्यनुवाके व्याख्याता। अथ प्रतीकवतोग्नेर्हाविषि पुरोनुवाक्यामाह स त्वमग्न इति। हेग्ने स त्वं प्रतीकेन कर्मप्रारम्भमात्रेण यातुधान्यो राक्षसजातीः सर्वाः प्रत्योष प्रत्येकं दह। कीदृशस्त्वम्, उरुक्षयेषु विस्तीर्णेषु याग गृहेषु दीद्यद्दीप्यमानः। तत्रैव याज्यामाह त सुप्रतीकमिति। वयं तमग्निं सपेम समवेतः प्राप्ता भूयास्म। कीदृशमग्निं सुप्रतीकं शोभनोपक्रमम्, अस्मास्वनुग्रहस्तेन सुष्टूप्रक्रान्तं, सुदृशं शोभनकटाक्षेणास्मान्पश्यन्तं, स्वञ्चमस्पदीये कर्मणि सुष्ट्वागच्छन्तं, विदुष्टरमतिशयेन भक्तचित्तवेदिनम्। यद्यपि वयमविद्वांसस्त्वदीयं महिमानं न जानीमस्तथापि तं प्राप्तास्मः। सोग्निर्बक्षद्यष्टुमिच्छतां पुरुषाणां विश्वा वयुनानि सर्वानभिप्रायविशेषन्विद्वाञ्जानन्नवतिष्ठति। अतः सोग्निरस्मदीयं हव्यं प्रवोचत्प्रकर्षेण ब्रवीतु। अथ “योभारतृव्यवान्त्सात्स स्पर्धमान एतयेष्ट्या यजेतेन्द्राया होमुचे पुरोडाशमेकादशकपालं निर्वपेदिन्द्राय वैमृधायेन्द्रायेन्द्रियावते” इत्येतेषु त्रिहविःषु याज्यापुरोनुवाक्ययोः प्रतीकानि दर्शयति अ होमुच इति। अ होमुचे प भरेमेत्येषा प्रथमस्य हविषः पुरोनुवाक्या। विवेष यन्मेति याज्या। वि न इन्द्र मृध इति द्वितीयस्य हविषः पुरोनुवाक्या। इन्द्र क्षममभि वाममिति याज्या। इन्द्रियाणी शतक्रतो, इति तृतीयस्य हविषः पुरोनुवाक्या। अनुतेदायि मह इत्येषा याज्या। तदेवत्षट्कं प्रथमकाण्डे षष्ठप्रपाठकेन्त्यानुवाके व्याख्यातम्। अत्र विनियोगसंग्रहः “ज्योगामयाविनो ह्यायुरायुर्दाग्नेयके तथा। आप्या सं ते च सौम्ये स्यादवोदुत्तेति वारुणे।। सारस्वते प्र णी ह्यानोग्नाग्नावैष्णवे भवत्।इमं तत्त्वाश्वदानीष्टौ उदु चित्रं तु सोर्यके।।\"\nअपां न समपोनप्त्र इन्द्रावेत्यैन्द्रवारुणे।मैत्रावरुण आमिक्षायागे त्वा नः प्र वेति च।।\nपुनराधेयके त्वाग्निवारुणे त्वं न इत्युभे। प्रप्रेति प्रवदाग्नेये विद्वयं बाधसंयुते।।\nस त्वं प्रतीकसंयुक्ते अ हवित्यैन्द्रयामके। वीन्द्रेति वैमृधे हीन्द्रियानु ते त्विन्द्रियावते।\nमन्त्रा ह्यस्मिन्ननुवाके पञ्चत्रिंशदुदीरिताः ।। इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वे-\nदीयतैत्तिरीयसंहिताभाष्ये द्वितीयकाण्डे पञ्चमप्रपाठके द्वादशोनुवाकः ।। १२ ।।\nवेदार्थस्य प्रकाशेन तमो हार्दं निवारयन्। पुमर्थांश्चतुरो देयाद्विद्यातीर्थमहेश्वरः।।\nइति श्रीमद्विद्यातीर्थमहेश्वरापरावतारस्य श्रीमद्राजाधि राजपरमेश्वरस्य श्रीवीरबुक्कमहाराजस्याज्ञापरि\nपालकेन माधचार्येण विरचिते वेदार्थप्रकाशेकृष्णयजुर्वेदीयतैत्तिरीयसंहिताभाष्ये\nद्वितीयकाण्डे पञ्चमः प्रपाठकः।। ५ ।।\n"
}