{
  "id": "TS 2.3.10.1",
  "classification": {
    "kanda": "2",
    "prasna": "3",
    "anuvaka": "10",
    "panchasat": "1"
  },
  "header": "TS 2.3.10.1",
  "panchasatInfo": " 38",
  "padaCount": 50,
  "samhita": "यन्नव॒मैत् तन्नव॑नीतमभव॒द्-यदस॑र्प॒त् तथ् स॒र्पिर॑भव॒द्-यदद्धि॑यत॒ तद् घृ॒तम॑भवद॒श्विनोः᳚ प्रा॒णो॑ऽसि॒ तस्य॑ ते दत्तां॒ ॅययोः᳚ प्रा॒णोऽसि॒ स्वाहेन्द्र॑स्य प्रा॒णो॑ऽसि॒ तस्य॑ ते ददातु॒ यस्य॑ प्रा॒णोऽसि॒ स्वाहा॑ मि॒त्रावरु॑णयोः प्रा॒णो॑ऽसि॒ तस्य॑ ते दत्तां॒ ॅययोः᳚ प्रा॒णोऽसि॒ स्वाहा॒ विश्वे॑षां दे॒वानां᳚ प्रा॒णो॑ऽसि॒ - [  ] ",
  "pada": "यत् । नव᳚म् । ऐत् । तत् । नव॑नीत॒मिति॒ नव॑ - नी॒त॒म् । अ॒भ॒व॒त् । यत् । अस॑र्पत् । तत् । स॒र्पिः । अ॒भ॒व॒त् । यत् । अद्ध्रि॑यत । तत् । घृ॒तम् । अ॒भ॒व॒त् । अ॒श्विनोः᳚ । प्रा॒ण इति॑ प्र-अ॒नः । अ॒सि॒ । तस्य॑ । ते॒ । द॒त्ता॒म् । ययोः᳚ । प्रा॒ण इति॑ प्र - अ॒नः । असि॑ । स्वाहा᳚ । इन्द्र॑स्य । प्रा॒ण इति॑ प्र-अ॒नः । अ॒सि॒ । तस्य॑ । ते॒ । द॒दा॒तु॒ । यस्य॑ । प्रा॒ण इति॑ प्र - अ॒नः । असि॑ । स्वाहा᳚ । मि॒त्रावरु॑णयो॒रिति॑ मि॒त्रा - वरु॑णयोः । प्रा॒ण इति॑ प्र - अ॒नः । अ॒सि॒ । तस्य॑ । ते॒ । द॒त्ता॒म् । ययोः᳚ । प्रा॒ण इति॑ प्र - अ॒नः । असि॑ । स्वाहा᳚ । विश्वे॑षाम् । दे॒वाना᳚म् । प्रा॒ण इति॑ प्र - अ॒नः । अ॒सि॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nअग्निरायुष्मानिति। अग्निरायुष्मान्भवति। तत्कथमिति तदुच्यते। सोग्निर्वनस्पतिभिरायुष्मान्काष्ठेषु प्रक्षिप्यमाणेषु ज्वालापरम्परया वर्धते न तूपशाम्यति। तेनाग्नेरायुषाभिवर्धमानेन त्वमायुष्मन्तं करोमि। एवमुत्तरत्र योज्यम्। सोमः सोमरस ओषधीष्वभिषूयमाणासु वर्धते। यज्ञो दक्षिजाभिर्वशीकृतेष्वृत्विक्षु वर्धते। वेदश्च ब्राह्मणेष्वध्यापकेषु अविच्छेदेन वर्धते। देवाश्च हवीरूपेजामृतेन जीवन्ति। पितरश्च स्वधाकारपूर्वकेण पिण्डादिना जीवन्ति। प्रतिवाक्यमनुषङ्गद्योतनाय तेनत्वायषेति पनः पठ्यते। अत्र विनियोगसंग्रहः ‘ज्योगामयाविनस्त्विष्टौ यन्नवेत्याज्यमीक्षते। अश्विनोरुपहोमा स्युर्घृत स्वाम्याज्यमक्षिते।। स्पृष्ट्वार्त्विजो ब्रह्महस्तं पावेति स्वामिनं जगुः।\nइमं घृतं पिबन्तं तु स्वामिनं मन्त्रयेत हि।। अग्निः सोमश्च यज्ञश्च ब्रम्ह देवाः पितेति षट्। यथोचितानुषङ्गैस्तैर्गृह्णीते स्वामिहस्तकम् । दशमे त्वनुवाकेस्मिन्मन्त्राः षोडश वर्णिताः।।” इति। इति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वे दीयतैत्तिरीयसंहिताभाष्ये द्वितीयकाण्डे तृतीयप्रपाठके दशमोनुवाकः ।। १०।।\n"
}