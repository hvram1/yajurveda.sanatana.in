{
  "id": "TS 2.3.2.9",
  "classification": {
    "kanda": "2",
    "prasna": "3",
    "anuvaka": "2",
    "panchasat": "9"
  },
  "header": "TS 2.3.2.9",
  "panchasatInfo": " 14",
  "padaCount": 41,
  "samhita": "समृ॑द्ध्यै प्राजाप॒त्यं भ॑वति प्राजाप॒त्या वै प॒शवः॑ प्र॒जाप॑तिरे॒वास्मै॑ प॒शून् प्रज॑नयत्या॒त्मा वै पुरु॑षस्य॒ मधु॒ यन्मद्ध्व॒ग्नौ जु॒होत्या॒त्मान॑मे॒व तद्-यज॑मानो॒ऽग्नौ प्रद॑धाति प॒ङ्क्त्यौ॑ याज्यानुवा॒क्ये॑ भवतः॒ पाङ्क्तः॒ पुरु॑षः॒ पाङ्क्ताः᳚ प॒शव॑ आ॒त्मान॑मे॒व मृ॒त्योर्नि॒ष्क्रीय॑प॒शूनव॑ रुन्धे ॥",
  "pada": "समृ॑द्ध्या॒ इति॒ सं - ऋ॒द्ध्यै॒ । प्रा॒जा॒प॒त्यमिति॑ प्राजा - प॒त्यम् । भ॒व॒ति॒ । प्रा॒जा॒प॒त्या इति॑ प्राजा - प॒त्याः । वै । प॒शवः॑ । प्र॒जाप॑ति॒रिति॑ प्र॒जा-प॒तिः॒ । ए॒व । अ॒स्मै॒ । प॒शून् । प्रेति॑ । ज॒न॒य॒ति॒ । आ॒त्मा । वै । पुरु॑षस्य । मधु॑ । यत् । मधु॑ । अ॒ग्नौ । जु॒होति॑ । आ॒त्मान᳚म् । ए॒व । तत् । यज॑मानः । अ॒ग्नौ । प्रेति॑ । द॒धा॒ति॒ । प॒ङ्क्त्यौ᳚ । या॒ज्या॒नु॒वा॒क्ये॑ इति॑ याज्या - अ॒नु॒वा॒क्ये᳚ । भ॒व॒तः॒ । पाङ्क्तः॑ । पुरु॑षः । पाङ्क्ताः᳚ । प॒शवः॑ । आ॒त्मान᳚म् । ए॒व । मृ॒त्योः । नि॒ष्क्रीयेति॑ निः-क्रीय॑ । प॒शून् । अवेति॑ । रु॒न्धे॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}