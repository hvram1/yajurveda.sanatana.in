{
  "id": "TS 2.3.2.5",
  "classification": {
    "kanda": "2",
    "prasna": "3",
    "anuvaka": "2",
    "panchasat": "5"
  },
  "header": "TS 2.3.2.5",
  "panchasatInfo": " 10",
  "padaCount": 50,
  "samhita": "-मे॒व निर्व॑पे॒द्धिर॑ण्यं ॅवि॒त्त्वा नेन्द्रि॒येण॑ वी॒र्ये॑ण॒ व्यृ॑द्ध्यत ए॒तामे॒व निर्व॑पे॒द्यस्य॒ हिर॑ण्यं॒ नश्ये॒द्यदा᳚ग्ने॒यो भव॑त्याग्ने॒यं ॅवै हिर॑ण्यं॒ ॅयस्यै॒ व हिर॑ण्यं॒ तेनै॒वैन॑द्-विन्दति सावि॒त्रो भ॑वति सवि॒तृ-प्र॑सूत ए॒वैन॑द्-विन्दति॒ भूम्यै॑ च॒रुर्भ॑वत्य॒स्यां ॅवा ए॒तन्न॑श्यति॒ यन्नश्य॑त्य॒स्यामे॒वैन॑द्-विन्द॒तीन्द्र॒ - [  ] ",
  "pada": "ए॒व । निरिति॑ । व॒पे॒त् । हिर॑ण्यम् । वि॒त्त्वा । न । इ॒न्द्रि॒येण॑ । वी॒र्ये॑ण । वीति॑ । ऋ॒द्ध्य॒ते॒ । ए॒ताम् । ए॒व । निरिति॑ । व॒पे॒त् । यस्य॑ । हिर॑ण्यम् । नश्ये᳚त् । यत् । आ॒ग्ने॒यः । भव॑ति । आ॒ग्ने॒यम् । वै । हिर॑ण्यम् । यस्य॑ । ए॒व । हिर॑ण्यम् । तेन॑ । ए॒व । ए॒न॒त् । वि॒न्द॒ति॒ । सा॒वि॒त्रः । भ॒व॒ति॒ । स॒वि॒तृप्र॑सूत॒ इति॑ सवि॒तृ - प्र॒सू॒तः॒ । ए॒व । ए॒न॒त् । वि॒न्द॒ति॒ । भूम्यै᳚ । च॒रुः । भ॒व॒ति॒ । अ॒स्याम् । वै । ए॒तत् । न॒श्य॒ति॒ । यत् । नश्य॑ति । अ॒स्याम् । ए॒व । ए॒न॒त् । वि॒न्द॒ति॒ । इन्द्रः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}