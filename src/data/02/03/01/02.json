{
  "id": "TS 2.3.1.2",
  "classification": {
    "kanda": "2",
    "prasna": "3",
    "anuvaka": "1",
    "panchasat": "2"
  },
  "header": "TS 2.3.1.2",
  "panchasatInfo": " 2",
  "padaCount": 50,
  "samhita": "स्वेन॑ भाग॒धेये॒नोप॑ धावति॒ त ए॒वैनं॑ ॅवि॒शि दा᳚द्ध्रत्यनपरु॒द्ध्यो भ॑व॒त्यदि॒तेऽनु॑ मन्य॒स्वे-त्य॑परु॒द्ध्यमा॑नोऽस्य प॒दमा द॑दीते॒यं ॅवा अदि॑तिरि॒यमे॒वास्मै॑ रा॒ज्यमनु॑ मन्यते स॒त्याऽऽशीरित्या॑ह स॒त्यामे॒वाऽऽशिषं॑ कुरुत इ॒ह मन॒ इत्या॑ह प्र॒जा ए॒वास्मै॒ सम॑नसः करो॒त्युप॒ प्रेत॑ मरुतः - [  ] ",
  "pada": "स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । ते । ए॒व । ए॒न॒म् । वि॒शि । दा॒द्ध्र॒ति॒ । अ॒न॒प॒रु॒द्ध्य इत्य॑नप - रु॒द्ध्यः । भ॒व॒ति॒ । अदि॑ते । अन्विति॑ । म॒न्य॒स्व॒ । इति॑ । अ॒प॒रु॒द्ध्यमा॑न॒ इत्य॑प - रु॒द्ध्यमा॑नः । अ॒स्य॒ । प॒दम् । एति॑ । द॒दी॒त॒ । इ॒यम् । वै । अदि॑तिः । इ॒यम् । ए॒व । अ॒स्मै॒ । रा॒ज्यम् । अन्विति॑ । म॒न्य॒ते॒ । स॒त्या । आ॒शीरित्या᳚ - शीः । इति॑ । आ॒ह॒ । स॒त्याम् । ए॒व । आ॒शिष॒मित्या᳚ - शिष᳚म् । कु॒रु॒ते॒ । इ॒ह । मनः॑ । इति॑ । आ॒ह॒ । प्र॒जा इति॑ प्र - जाः । ए॒व । अ॒स्मै॒ । सम॑नस॒ इति॒ स - म॒न॒सः॒ । क॒रो॒ति॒ । उप॑ । प्रेति॑ । इ॒त॒ । म॒रु॒तः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}