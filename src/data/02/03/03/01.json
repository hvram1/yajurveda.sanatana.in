{
  "id": "TS 2.3.3.1",
  "classification": {
    "kanda": "2",
    "prasna": "3",
    "anuvaka": "3",
    "panchasat": "1"
  },
  "header": "TS 2.3.3.1",
  "panchasatInfo": " 15",
  "padaCount": 50,
  "samhita": "दे॒वा वै स॒त्रमा॑स॒त-र्द्धि॑परिमितं॒ ॅयश॑स्कामा॒स्तेषाꣳ॒॒ सोमꣳ॒॒ राजा॑नं॒ ॅयश॑ आर्च्छ॒थ् स गि॒रिमुदै॒त् तम॒ग्निरनूदै॒त् ताव॒ग्नीषोमौ॒ सम॑भवतां॒ ताविन्द्रो॑ य॒ज्ञ्वि॑भ्र॒ष्टोऽनु॒ परै॒त् ताव॑ब्रवीद्या॒जय॑तं॒ मेति॒ तस्मा॑ ए॒तामिष्टिं॒ निर॑वपतामाग्ने॒य-म॒ष्टाक॑पालमै॒न्द्र-मेका॑दशकपालꣳ सौ॒म्यं च॒रुं तयै॒वास्मि॒न् तेज॑ - [  ] ",
  "pada": "दे॒वाः । वै । स॒त्रम् । आ॒स॒त॒ । ऋद्धि॑परिमित॒मित्यृद्धि॑ - प॒रि॒मि॒त॒म् । यश॑स्कामा॒ इति॒ यशः॑ - का॒माः॒ । तेषा᳚म् । सोम᳚म् । राजा॑नम् । यशः॑ । आ॒र्च्छ॒त् । सः । गि॒रिम् । उदिति॑ । ऐ॒त् । तम् । अ॒ग्निः । अनु॑ । उदिति॑ । ऐ॒त् । तौ । अ॒ग्नीषोमा॒वित्य॒ग्नी- सोमौ᳚ । समिति॑ । अ॒भ॒व॒ता॒म् । तौ । इन्द्रः॑ । य॒ज्ञवि॑भ्रष्ट॒ इति॑ य॒ज्ञ - वि॒भ्र॒ष्टः॒ । अनु॑ । परेति॑ । ऐ॒त् । तौ । अ॒ब्र॒वी॒त् । या॒जय॑तम् । मा॒ । इति॑ । तस्मै᳚ । ए॒ताम् । इष्टि᳚म् । निरिति॑ । अ॒व॒प॒ता॒म् । आ॒ग्ने॒यम् । अ॒ष्टाक॑पाल॒मित्य॒ष्टा - क॒पा॒ल॒म् । ऐ॒न्द्रम् । एका॑दशकपाल॒मित्येका॑दश - क॒पा॒ल॒म् । सौ॒म्यम् । च॒रुम् । तया᳚ । ए॒व । अ॒स्मि॒न्न् । तेजः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nयस्य निःश्वासितं वेदा यो वेदेभ्योऽखिलं जगत्। निर्ममे तमहं वन्दे विद्यातीर्थमहेश्वरम् ।। १ ।।\nकाम्येष्टयः श्रुताः काश्चिदद्वितीये तु प्रपाठके। तृतीये तु विधास्यन्ते तत्तत्फलमभीप्सिनः ।। २ ।।\nकाम्येष्टित्वे समानेऽपि संप्रदायकृतां भिदा। प्रपाठकद्वयस्मैवं चतुर्थस्यापि गम्यताम् ।। ३ ।।\nचतुर्दशानुवाकाः स्युस्तृतीयेऽस्मिन्प्रपाठके। तदर्थास्तु क्रमेणेह वक्ष्यन्तेऽवसरे सति ।। ४ ।।\nभूतिकामो भुवद्वद्भ्य आदित्येभ्यश्चरुं चरेत्। रूद्धोऽवरुध्यमानो वा धारयद्वद्भ्य आचरेत् ।। ५ ।।\nशुक्लैर्ब्रीहिभिरादित्यं चरुं कृष्णैस्तु वारुणम् । रुध्यमानः प्रकुवीत मयूखानां च कीर्तनम् ।। ६ ।।\nतदबन्धनं तथादित्यं चरुमेव समाचरेत्। आद्यानुवाके कथितमेतत्सर्वं विशेषतः ।। ७ ।।\nइन्द्रं वो विश्व इत्यात्राक्षरार्थस्तूपवर्णितः । मृत्योर्भीतो ह्यायुरर्थे निर्वपेच्छतकृष्णलाम् ।। ८ ।।\nब्रह्मवर्चसकामो यः स सौर्यं चरुमाचरेत। हिरण्यकामः कुर्वीत ह्याग्नेयादिहविस्त्रयम् ।। ९ ।।\nहिण्यलाभे तन्नाशेऽप्येतदेव समाचरेत्। सोमवामी तु सोमेन्द्रं चरुं श्यामाकतश्चरेत् ।। १० ।।\nपश्वर्थं ह्यग्नये दात्र इत्यादित्रमाचरेत्। अनुवाके द्वितीयेऽर्थां एतावन्त उदीरिताः।।\nहिरण्यगर्भ इत्यत्राक्षरार्थ स्पष्टमीरितः ।। ११ ।। अथ तृतीयेनुवाके यज्ञविभ्रष्टादीनामिष्टयो विधातव्याः। तत्राऽऽदौ यज्ञविभ्रष्टेष्टिविधानाय प्रस्तौति देवा वै सत्रमिति। ऋद्ध्या काम्यमानेन यशोलक्षणेन फलेन परिमितं सत्रमनुष्ठितवन्तः। सन्ति सहस्रं सत्राणि तेषु येन यशः सिध्यति तदन्वतिष्ठन्। तेषां देवानां मध्ये फलीभूतं यशः सोमं प्राप्नोत्। स च सोमोऽन्येषां यशो मा भूदिति मन्वानस्तेन यशसा सह गिरिं कंचिद्दुर्गं पर्वतमारोहत्। अग्निश्च सहसा तस्य पृष्ठत एवाऽऽरोहत्। तौ द्वावग्नीषोमौ परस्परमैकमत्यं गतौ। ततस्तावुभावनु फलरहित इन्द्रश्चिरकालेन गत्वा मां फलाय योजयतमिति अयोचत्। तौ च तस्मै त्रिहविष्कामिष्टिं निरवपताम्। तैस्त्रिभिर्हविर्भिस्तेजआदिकं त्रयं लब्धम्।\n\"अथ विधत्ते यो यज्ञविभ्रष्ट इति। इष्टिपशुसोमानां स्वस्वकालेष्वननुष्ठांन भ्रेषस्तं भ्रेषं प्राप्तस्येयमिष्टिः। अत्रैव कंचिद्विशेषं विधत्ते आग्नेयस्येति। तेन समाश्लेषणेनास्मिन्यजमान आज्ञाशक्तिः श्रुताध्ययनसंपत्तिश्चेत्येते संपूर्णे स्थापयति। कमितार्थसिद्ध्यर्थमिष्ट्यन्तरं विधत्ते अग्निषोमीयमिति। अग्निना सह मुखे जातत्वात्सोमपातृत्वाच्च तदुभयं ब्राह्मणस्य देवता। ब्रह्मवर्चसार्थं श्यामाकपुरोडाशं विधत्ते अग्नीषोमीयमिति। कपालगतयाऽष्टसंख्यया गायत्रीस्मरणात्तदद्वारेण हविष आग्नेयत्वम्। “अष्टाक्षरा गायत्री गायत्रोऽग्निः” इति श्रुत्यन्तरात्। तथा “सोमो वा अकृष्टपच्चस्य राजा” इत्यादिश्रुतेः श्यामाकधान्येन हविषः सोम्यत्वम्। अनेनैवार्थवादेन विधिवाक्ये पुरोडाशस्य श्यामाकमयत्वमुन्नेयम्। क्लीबत्वपरिहारायेष्टिं विधत्ते सोमायेति। प्रजननत्तमर्थोऽन्नरसो वाजस्तद्वते वाजिने। यदा वाजिनं प्रजननसमर्थान्नरसरूपं रेतोऽस्मात्पुरुषादपक्रामति रोगेणादृष्टविशेषेण वा तत्सामर्थ्यं प्रतिबध्यते तदानीमस्य क्लीबत्वं संपद्यते तस्मात्क्लीबत्वाद्विभाव बिभेति। इष्ट्यन्तरं विधत्ते ब्राह्मणस्पत्यमिति। अत्र गणानां त्वा, स इज्जनेनेत्येते ऋचावन्त्यानुवाके समाम्ना स्थमाने विधत्ते गणवतीति। गणशब्दो ययोऋचोरस्ति ते गणवत्यौ।\"\nयदा वैश्यजातिर्धनिकत्वगर्वेण ब्राह्मणमतिक्रामति तदा तस्मिब्राह्मणे तां जातिं वश्यां कर्तुं तामेवेष्टिं विधत्ते—\nएतामेवेति। ब्रह्मन्ब्राह्मणे विनाशयेयं गर्वविनाशनेनाऽऽत्मसात्कुर्याम्। मरुतो यद्ध वो दिवो या वः शर्मेत्येते ऋचो वैश्वानरो न ऊत्येस्मिन्ननुवाके समाम्राते अत्रापि प्रतीकेन ग्रहीष्येते। तदुभयमत्र विधत्ते---\nमारुतीति मरुतां संबन्धिन्यौ मारुत्यौ। मरुतो वै देवानां विश इति श्रुतेस्तदनुग्रहेण मानुषीं विशमधीनां करोति।।\nइति श्रीमत्सायणाचार्यविरचिते माधवीये वेदार्थप्रकाशे कृष्णयजर्वेदीयतैत्तिरीयसंहिताभाष्ये द्वितीयकाण्डे तृतीयप्रपाठके\nप्रथमादितृतीयान्ता अनुवाकाः ।। ३ ।।\n"
}