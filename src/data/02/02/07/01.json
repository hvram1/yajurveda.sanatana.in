{
  "id": "TS 2.2.7.1",
  "classification": {
    "kanda": "2",
    "prasna": "2",
    "anuvaka": "7",
    "panchasat": "1"
  },
  "header": "TS 2.2.7.1",
  "panchasatInfo": " 35",
  "padaCount": 50,
  "samhita": "ऐ॒न्द्रं च॒रु निंर्व॑पेत् प॒शुका॑म ऐ॒न्द्रा वै प॒शव॒ इन्द्र॑मे॒व स्वेन॑ भाग॒धेये॒नोप॑ धावति॒ स ए॒वास्मै॑ प॒शून् प्रय॑च्छति पशु॒माने॒व भ॑वति च॒रुर्भ॑वति॒ स्वादे॒वास्मै॒ योनेः᳚ प॒शून् प्रज॑नय॒तीन्द्रा॑येन्द्रि॒याव॑ते पुरो॒डाश॒मेका॑दशकपालं॒ निर्व॑पेत् प॒शुका॑म इन्द्रि॒यं ॅवै प॒शव॒ इन्द्र॑मे॒वेन्द्रि॒याव॑न्तꣳ॒॒ स्वेन ॑भाग॒धेये॒नोप॑ धावति॒ स - [  ] ",
  "pada": "ऐ॒न्द्रम् । च॒रुम् । निरिति॑ । व॒पे॒त् । प॒शुका॑म॒ इति॑ प॒शु - का॒मः॒ । ऐ॒न्द्राः । वै । प॒शवः॑ । इन्द्र᳚म् । ए॒व । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सः । ए॒व । अ॒स्मै॒ । प॒शून् । प्रेति॑ । य॒च्छ॒ति॒ । प॒शु॒मानिति॑ पशु - मान् । ए॒व । भ॒व॒ति॒ । च॒रुः । भ॒व॒ति॒ । स्वात् । ए॒व । अ॒स्मै॒ । योनेः᳚ । प॒शून् । प्रेति॑ । ज॒न॒य॒ति॒ । इन्द्रा॑य । इ॒न्द्रि॒याव॑त॒ इती᳚न्द्रि॒य - व॒ते॒ । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । प॒शुका॑म॒ इति॑ प॒शु - का॒मः॒ । इ॒न्द्रि॒यम् । वै । प॒शवः॑ । इन्द्र᳚म् । ए॒व । इ॒न्द्रि॒याव॑न्त॒मिती᳚न्द्रि॒य - व॒न्त॒म् । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}