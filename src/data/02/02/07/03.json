{
  "id": "TS 2.2.7.3",
  "classification": {
    "kanda": "2",
    "prasna": "2",
    "anuvaka": "7",
    "panchasat": "3"
  },
  "header": "TS 2.2.7.3",
  "panchasatInfo": " 37",
  "padaCount": 50,
  "samhita": "-प॑ धावति॒ स ए॒वास्मा॒ अन्नं॒ प्रय॑च्छत्यन्ना॒द ए॒व भ॑व॒तीन्द्रा॑य घ॒र्मव॑ते पुरो॒डाश॒मेका॑दशकपालं॒ निर्व॑पे॒दिन्द्रा॑ये-न्द्रि॒याव॑त॒ इन्द्रा॑या॒ऽर्कव॑ते॒ भूति॑कामो॒ यदिन्द्रा॑य घ॒र्मव॑ते नि॒र्वप॑ति॒ शिर॑ ए॒वास्य॒ तेन॑ करोति॒ यदिन्द्रा॑येन्द्रि॒याव॑त आ॒त्मान॑मे॒वास्य॒ तेन॑ करोति॒यदिन्द्रा॑या॒ऽर्कव॑ते भू॒त ए॒वान्नाद्ये॒ प्रति॑तिष्ठति॒ भव॑त्ये॒वेन्द्रा॑या - [  ] ",
  "pada": "उपेति॑ । धा॒व॒ति॒ । सः । ए॒व । अ॒स्मै॒ । अन्न᳚म् । प्रेति॑ । य॒च्छ॒ति॒ । अ॒न्ना॒द इत्य॑न्न - अ॒दः । ए॒व । भ॒व॒ति॒ । इन्द्रा॑य । घ॒र्मव॑त॒ इति॑ घ॒र्म - व॒ते॒ । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । इन्द्रा॑य । इ॒न्द्रि॒याव॑त॒ इती᳚न्द्रि॒य - व॒ते॒ । इन्द्रा॑य । अ॒र्कव॑त॒ इत्य॒र्क - व॒ते॒ । भूति॑काम॒ इति॒ भूति॑ - का॒मः॒ । यत् । इन्द्रा॑य । घ॒र्मव॑त॒ इति॑ घ॒र्म - व॒ते॒ । नि॒र्वप॒तीति॑ निः-वप॑ति । शिरः॑ । ए॒व । अ॒स्य॒ । तेन॑ । क॒रो॒ति॒ । यत् । इन्द्रा॑य । इ॒न्द्रि॒याव॑त॒ इती᳚न्द्रि॒य - व॒ते॒ । आ॒त्मान᳚म् । ए॒व । अ॒स्य॒ । तेन॑ । क॒रो॒ति॒ । यत् । इन्द्रा॑य । अ॒र्कव॑त॒ इत्य॒र्क - व॒ते॒ । भू॒तः । ए॒व । अ॒न्नाद्य॒ इत्य॑न्न - अद्ये᳚ । प्रतीति॑ । ति॒ष्ठ॒ति॒ । भव॑ति । ए॒व । इन्द्रा॑य । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}