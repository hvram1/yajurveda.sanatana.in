{
  "id": "TS 2.2.7.4",
  "classification": {
    "kanda": "2",
    "prasna": "2",
    "anuvaka": "7",
    "panchasat": "4"
  },
  "header": "TS 2.2.7.4",
  "panchasatInfo": " 38",
  "padaCount": 50,
  "samhita": "-ऽꣳ हो॒मुचे॑ पुरो॒डाश॒मेका॑दशकपालं॒ निर्व॑पे॒द्यः पा॒प्मना॑ गृही॒तः स्यात् पा॒प्मा वा अꣳह॒ इन्द्र॑मे॒वाऽꣳ हो॒मुचꣳ॒॒ स्वेन॑ भाग॒धेये॒नोप॑ धावति॒ स ए॒वैनं॑ पा॒प्मनोऽꣳह॑सो मुञ्च॒तीन्द्रा॑य वैमृ॒धाय॑ पुरो॒डाश॒मेका॑दशकपालं॒ निर्व॑पे॒द्यं मृधो॒ऽभि प्र॒वेपे॑रन्-रा॒ष्ट्राणि॑ वा॒ऽभि स॑मि॒युरिन्द्र॑मे॒व वै॑मृ॒धꣳ स्वेन॑ भाग॒धेये॒नोप॑ धावति॒ स ए॒वास्मा॒न्मृधो - [  ] ",
  "pada": "अꣳ॒॒हो॒मुच॒ इत्यꣳ॑हः - मुचे᳚ । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । यः । पा॒प्मना᳚ । गृ॒ही॒तः । स्यात् । पा॒प्मा । वै । अꣳहः॑ । इन्द्र᳚म् । ए॒व । अꣳ॒॒हो॒मुच॒मित्यꣳ॑हः - मुच᳚म् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सः । ए॒व । ए॒न॒म् । पा॒प्मनः॑ । अꣳह॑सः । मु॒ञ्च॒ति॒ । इन्द्रा॑य । वै॒मृ॒धाय॑ । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । यम् । मृधः॑ । अ॒भीति॑ । प्र॒वेपे॑र॒न्निति॑ प्र - वेपे॑रन्न् । रा॒ष्ट्राणि॑ । वा॒ । अ॒भीति॑ । स॒मि॒युरिति॑ सं - इ॒युः । इन्द्र᳚म् । ए॒व । वै॒मृ॒धम् । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सः । ए॒व । अ॒स्मा॒त् । मृधः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}