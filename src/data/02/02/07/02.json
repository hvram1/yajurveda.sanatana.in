{
  "id": "TS 2.2.7.2",
  "classification": {
    "kanda": "2",
    "prasna": "2",
    "anuvaka": "7",
    "panchasat": "2"
  },
  "header": "TS 2.2.7.2",
  "panchasatInfo": " 36",
  "padaCount": 50,
  "samhita": "ए॒वास्मा॑ इन्द्रि॒यं प॒शून् प्रय॑च्छति पशु॒माने॒व भ॑व॒तीन्द्रा॑य-घ॒र्मव॑ते पुरो॒डाश॒मेका॑दशकपालं॒ निर्व॑पेद्-ब्रह्मवर्च॒सका॑मो ब्रह्मवर्च॒सं ॅवै घ॒र्म इन्द्र॑मे॒व घ॒र्मव॑न्तꣳ॒॒ स्वेन॑ भाग॒धेये॒नोप॑ धावति॒ स ए॒वास्मि॑न् ब्रह्मवर्च॒सं द॑धाति ब्रह्मवर्च॒स्ये॑व भ॑व॒तीन्द्रा॑या॒र्कव॑ते पुरो॒डाश॒मेका॑दशकपालं॒ निर्व॑पे॒दन्न॑कामो॒ऽर्को वै दे॒वाना॒मन्न॒मिन्द्र॑मे॒वार्कव॑न्तꣳ॒॒ स्वेन॑ भाग॒धेये॒नो - [  ] ",
  "pada": "ए॒व । अ॒स्मै॒ । इ॒न्द्रि॒यम् । प॒शून् । प्रेति॑ । य॒च्छ॒ति॒ । प॒शु॒मानिति॑ पशु - मान् । ए॒व । भ॒व॒ति॒ । इन्द्रा॑य । घ॒र्मव॑त॒ इति॑ घ॒र्म - व॒ते॒ । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । ब्र॒ह्म॒व॒र्च॒सका॑म॒ इति॑ ब्रह्मवर्च॒स - का॒मः॒ । ब्र॒ह्म॒व॒र्च॒समिति॑ ब्रह्म - व॒र्च॒सम् । वै । घ॒र्मः । इन्द्र᳚म् । ए॒व । घ॒र्मव॑न्त॒मिति॑ घ॒र्म - व॒न्त॒म् । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सः । ए॒व । अ॒स्मि॒न्न् । ब्र॒ह्म॒व॒र्च॒समिति॑ ब्रह्म - व॒र्च॒सम् । द॒धा॒ति॒ । ब्र॒ह्म॒व॒र्च॒सीति॑ ब्रह्म - व॒र्च॒सी । ए॒व । भ॒व॒ति॒ । इन्द्रा॑य । अ॒र्कव॑त॒ इत्य॒र्क - व॒ते॒ । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । अन्न॑काम॒ इत्यन्न॑ - का॒मः॒ । अ॒र्कः । वै । दे॒वाना᳚म् । अन्न᳚म् । इन्द्र᳚म् । ए॒व । अ॒र्कव॑न्त॒मित्य॒र्क - व॒न्त॒म् । स्वेन॑ । भा॒ग॒धेये॒नेति॑ भाग - धेये॑न । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}