{
  "id": "TS 2.2.7.5",
  "classification": {
    "kanda": "2",
    "prasna": "2",
    "anuvaka": "7",
    "panchasat": "5"
  },
  "header": "TS 2.2.7.5",
  "panchasatInfo": " 39",
  "padaCount": 57,
  "samhita": "ऽप॑ ह॒न्तीन्द्रा॑य त्रा॒त्रे पु॑रो॒डाश॒मेका॑दशकपालं॒ निर्व॑पेद्-ब॒द्धो वा॒ परि॑यत्तो॒ वेन्द्र॑मे॒व त्रा॒तारꣳ॒॒ स्वेन॑ भाग॒धेये॒नोप॑ धावति॒ स ए॒वैनं॑ त्रायत॒ इन्द्रा॑यार्काश्वमे॒धव॑ते पुरो॒डाश॒मेका॑दशकपालं॒ निर्व॑पे॒द्यं म॑हाय॒ज्ञो नोप॒नमे॑दे॒ते वै म॑हाय॒ज्ञ्स्यान्त्ये॑ त॒नू यद॑र्काश्वमे॒धाविन्द्र॑मे॒वार्का᳚श्वमे॒ध- व॑न्तꣳ॒॒ स्वेन॑ भाग॒धेये॒नोप॑ धावति॒ स ए॒वास्मा॑ ( ) अन्त॒तो म॑हाय॒ज्ञ्ं च्या॑वय॒त्युपै॑नं महाय॒ज्ञो न॑मति ॥",
  "pada": "अपेति॑ । ह॒न्ति॒ । इन्द्रा॑य । त्रा॒त्रे । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । ब॒द्धः । वा॒ । परि॑यत्त॒ इति॒ परि॑ - य॒त्तः॒ । वा॒ । इन्द्र᳚म् । ए॒व । त्रा॒तार᳚म् । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सः । ए॒व । ए॒न॒म् । त्रा॒य॒ते॒ । इन्द्रा॑य । अ॒र्का॒श्व॒मे॒धव॑त॒ इत्य॑र्काश्वमे॒ध-व॒ते॒ । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । यम् । म॒हा॒य॒ज्ञ इति॑ महा - य॒ज्ञः । न । उ॒प॒नमे॒दित्यु॑प - नमे᳚त् । ए॒ते इति॑ । वै । म॒हा॒य॒ज्ञस्येति॑ महा - य॒ज्ञस्य॑ । अन्त्ये॒ इति॑ । त॒नू इति॑ । यत् । अ॒र्का॒श्व॒मे॒धावित्य॑र्क - अ॒श्व॒मे॒धौ । इन्द्र᳚म् । ए॒व । अ॒र्का॒श्व॒मे॒धव॑न्त॒मित्य॑र्काश्वमे॒ध - व॒न्त॒म् । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सः । ए॒व । अ॒स्मै॒ ( ) । अ॒न्त॒तः । म॒हा॒य॒ज्ञमिति॑ महा - य॒ज्ञम् । च्या॒व॒य॒ति॒ । उपेति॑ । ए॒न॒म् । म॒हा॒य॒ज्ञ इति॑ महा - य॒ज्ञः । न॒म॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}