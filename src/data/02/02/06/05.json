{
  "id": "TS 2.2.6.5",
  "classification": {
    "kanda": "2",
    "prasna": "2",
    "anuvaka": "6",
    "panchasat": "5"
  },
  "header": "TS 2.2.6.5",
  "panchasatInfo": " 34 ",
  "padaCount": 36,
  "samhita": "प्र॒युज्य॒ न वि॑मु॒ञ्चत्य॑प्रतिष्ठा॒नो वै स भ॑वत्ये॒तमे॒व वै᳚श्वान॒रं पुन॑रा॒गत्य॒ निर्व॑पे॒द्यमे॒व प्र॑यु॒ङ्क्ते तं भा॑ग॒धेये॑न॒ वि मु॑ञ्चति॒ प्रति॑ष्ठित्यै॒ यया॒ रज्वो᳚त्त॒मां गामा॒जेत् तां भ्रातृ॑व्याय॒ प्र हि॑णुया॒न्निर्.ऋ॑तिमे॒वास्मै॒ प्र हि॑णोति ॥",
  "pada": "प्र॒युज्येति॑ प्र - युज्य॑ । न । वि॒मु॒ञ्चतीति॑ वि - मु॒ञ्चति॑ । अ॒प्र॒ति॒ष्ठा॒न इत्य॑प्रति - स्था॒नः । वै । सः । भ॒व॒ति॒ । ए॒तम् । ए॒व । वै॒श्वा॒न॒रम् । पुनः॑ । आ॒गत्येत्या᳚ - गत्य॑ । निरिति॑ । व॒पे॒त् । यम् । ए॒व । प्र॒यु॒ङ्क्त इति॑ प्र - यु॒ङ्क्ते । तम् । भा॒ग॒धेये॒नेति॑ भाग - धेये॑न । वीति॑ । मु॒ञ्च॒ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । यया᳚ । रज्वा᳚ । उ॒त्त॒मामित्यु॑त् - त॒माम् । गाम् । आ॒जेदित्या᳚ - अ॒जेत् । ताम् । भ्रातृ॑व्याय । प्रेति॑ । हि॒णु॒या॒त् । निर्.ऋ॑ति॒मिति॒ निः - ऋ॒ति॒म् । ए॒व । अ॒स्मै॒ । प्रेति॑ । हि॒णो॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}