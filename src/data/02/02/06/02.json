{
  "id": "TS 2.2.6.2",
  "classification": {
    "kanda": "2",
    "prasna": "2",
    "anuvaka": "6",
    "panchasat": "2"
  },
  "header": "TS 2.2.6.2",
  "panchasatInfo": " 31",
  "padaCount": 50,
  "samhita": "यो वि॑द्विषा॒णयो॒रन्न॒मत्ति॑ वैश्वान॒रं द्वाद॑शकपालं॒ निर्व॑पेद्-विद्विषा॒णयो॒रन्नं॑ ज॒ग्ध्वा सं॑ॅवथ्स॒रो वा अ॒ग्नि-र्वै᳚श्वान॒रः सं॑ॅवथ्स॒र स्व॑दितमे॒वात्ति॒ नास्मि॑न् मृजाते संॅवथ्स॒राय॒ वा ए॒तौ सम॑माते॒ यौ स॑म॒माते॒ तयो॒र्यः पूर्वो॑ऽभि॒द्रुह्य॑ति॒ तं ॅवरु॑णो गृह्णाति वैश्वान॒रं द्वाद॑शकपालं॒ निर्व॑पेथ् सममा॒नयोः॒ पूर्वो॑ऽभि॒द्रुह्य॑ संॅवथ्स॒रो वा अ॒ग्निर्वै᳚श्वान॒रः सं॑ॅवथ्स॒रमे॒वाऽऽ*प्त्वा नि॑र्वरु॒णं - [  ] ",
  "pada": "यः । वि॒द्वि॒षा॒णयो॒रिति॑ वि-द्वि॒षा॒णयोः᳚ । अन्न᳚म् । अत्ति॑ । वै॒श्वा॒न॒रम् । द्वाद॑शकपाल॒मिति॒ द्वाद॑श - क॒पा॒ल॒म् । निरिति॑ । व॒पे॒त् । वि॒द्वि॒षा॒णयो॒रिति॑ वि - द्वि॒षा॒णयोः᳚ । अन्न᳚म् । ज॒ग्ध्वा । सं॒ॅव॒थ्स॒र इति॑ सं - व॒थ्स॒रः । वै । अ॒ग्निः । वै॒श्वा॒न॒रः । सं॒ॅव॒थ्स॒रस्व॑दित॒मिति॑ संॅवथ्स॒र - स्व॒दि॒त॒म् । ए॒व । अ॒त्ति॒ । न । अ॒स्मि॒न्न् । मृ॒जा॒ते॒ इति॑ । सं॒ॅव॒थ्स॒रायेति॑ सं - व॒थ्स॒राय॑ । वै । ए॒तौ । समिति॑ । अ॒मा॒ते॒ इति॑ । यौ । स॒म॒माते॒ इति॑ सं-अ॒माते᳚ । तयोः᳚ । यः । पूर्वः॑ । अ॒भि॒द्रुह्य॒तीत्य॑भि - द्रुह्य॑ति । तम् । वरु॑णः । गृ॒ह्णा॒ति॒ । वै॒श्वा॒न॒रम् । द्वाद॑शकपाल॒मिति॒ द्वाद॑श - क॒पा॒ल॒म् । निरिति॑ । व॒पे॒त् । स॒म॒मा॒नयो॒रिति॑ सं - अ॒मा॒नयोः᳚ । पूर्वः॑ । अ॒भि॒द्रुह्येत्य॑भि - द्रुह्य॑ । सं॒ॅव॒थ्स॒र इति॑ सं - व॒थ्स॒रः । वै । अ॒ग्निः । वै॒श्वा॒न॒रः । सं॒ॅव॒थ्स॒रमिति॑ सं - व॒थ्स॒रम् । ए॒व । आ॒प्त्वा । नि॒र्व॒रु॒णमिति॑ निः - व॒रु॒णम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}