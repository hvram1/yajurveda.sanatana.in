{
  "id": "TS 2.2.9.3",
  "classification": {
    "kanda": "2",
    "prasna": "2",
    "anuvaka": "9",
    "panchasat": "3"
  },
  "header": "TS 2.2.9.3",
  "panchasatInfo": " 48",
  "padaCount": 50,
  "samhita": "-प॒नमे॑द॒ग्निः सर्वा॑ दे॒वता॒ विष्णु॑र्य॒ज्ञो᳚ऽग्निं चै॒व विष्णुं॑ च॒ स्वेन॑ भाग॒धेये॒नोप॑ धावति॒ तावे॒वास्मै॑ य॒ज्ञ्ं प्रय॑च्छत॒ उपै॑नं ॅय॒ज्ञो न॑मत्याग्ना- वैष्ण॒वं घृ॒ते च॒रुं निर्व॑पे॒च्चक्षु॑ष्कामो॒ऽग्नेर्वै चक्षु॑षा मनु॒ष्या॑ वि प॑श्यन्ति य॒ज्ञ्स्य॑ दे॒वा अ॒ग्निं चै॒व विष्णुं॑ च॒ स्वेन॑ भाग॒धेये॒नोप॑ धावति॒ तावे॒वा - [  ] ",
  "pada": "उ॒प॒नमे॒दित्यु॑प - नमे᳚त् । अ॒ग्निः । सर्वाः᳚ । दे॒वताः᳚ । विष्णुः॑ । य॒ज्ञः । अ॒ग्निम् । च॒ । ए॒व । विष्णु᳚म् । च॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । तौ । ए॒व । अ॒स्मै॒ । य॒ज्ञम् । प्रेति॑ । य॒च्छ॒तः॒ । उपेति॑ । ए॒न॒म् । य॒ज्ञः । न॒म॒ति॒ । आ॒ग्ना॒वै॒ष्ण॒वमित्या᳚ग्ना - वै॒ष्ण॒वम् । घृ॒ते । च॒रुम् । निरिति॑ । व॒पे॒त् । चक्षु॑ष्काम॒ इति॒ चक्षुः॑ - का॒मः॒ । अ॒ग्नेः । वै । चक्षु॑षा । म॒नु॒ष्याः᳚ । वीति॑ । प॒श्य॒न्ति॒ । य॒ज्ञस्य॑ । दे॒वाः । अ॒ग्निम् । च॒ । ए॒व । विष्णु᳚म् । च॒ । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । तौ । ए॒व । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}