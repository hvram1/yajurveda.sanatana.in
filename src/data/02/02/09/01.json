{
  "id": "TS 2.2.9.1",
  "classification": {
    "kanda": "2",
    "prasna": "2",
    "anuvaka": "9",
    "panchasat": "1"
  },
  "header": "TS 2.2.9.1",
  "panchasatInfo": " 46",
  "padaCount": 50,
  "samhita": "आ॒ग्ना॒-वै॒ष्ण॒व-मेका॑दशकपालं॒ निर्व॑पेदभि॒चर॒न्थ्-सर॑स्व॒त्याज्य॑ भागा॒ स्याद्-बा॑र्.हस्प॒त् यश्च॒रुर्यदा᳚ग्ना-वैष्ण॒व एका॑दशकपालो॒ भव॑त्य॒ग्निः सर्वा॑ दे॒वता॒ विष्णु॑र्य॒ज्ञो दे॒वता॑भिश्चै॒वैनं॑ ॅय॒ज्ञेन॑ चा॒भि च॑रति॒सर॑स्व॒त्याज्य॑भागा भवति॒ वाग्वै सर॑स्वती वा॒चैवैन॑म॒भि च॑रति बार्.हस्प॒त्यश्च॒रु र्भ॑वति॒ ब्रह्म॒ वै दे॒वानां॒ बृह॒स्पति॒ र्ब्रह्म॑णै॒वैन॑म॒भि च॑रति॒ - [  ] ",
  "pada": "आ॒ग्ना॒वै॒ष्ण॒वमित्या᳚ग्ना - वै॒ष्ण॒वम् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । अ॒भि॒चर॒न्नित्य॑भि - चर॒न्न्॑ । सर॑स्वती । आज्य॑भा॒गेत्याज्य॑ - भा॒गा॒ । स्यात् । बा॒र्.॒ह॒स्प॒त्यः । च॒रुः । यत् । आ॒ग्ना॒वै॒ष्ण॒व इत्या᳚ग्ना - वै॒ष्ण॒वः । एका॑दशकपाल॒ इत्येका॑दश-क॒पा॒लः॒ । भव॑ति । अ॒ग्निः । सर्वाः᳚ । दे॒वताः᳚ । विष्णुः॑ । य॒ज्ञः । दे॒वता॑भिः । च॒ । ए॒व । ए॒न॒म् । य॒ज्ञेन॑ । च॒ । अ॒भीति॑ । च॒र॒ति॒ । सर॑स्वती । आज्य॑भा॒गेत्याज्य॑-भा॒गा॒ । भ॒व॒ति॒ । वाक् । वै । सर॑स्वती । वा॒चा । ए॒व । ए॒न॒म् । अ॒भीति॑ । च॒र॒ति॒ । बा॒र्.॒ह॒स्प॒त्यः । च॒रुः । भ॒व॒ति॒ । ब्रह्म॑ । वै । दे॒वाना᳚म् । बृह॒स्पतिः॑ । ब्रह्म॑णा । ए॒व । ए॒न॒म् । अ॒भीति॑ । च॒र॒ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}