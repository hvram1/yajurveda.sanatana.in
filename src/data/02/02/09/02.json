{
  "id": "TS 2.2.9.2",
  "classification": {
    "kanda": "2",
    "prasna": "2",
    "anuvaka": "9",
    "panchasat": "2"
  },
  "header": "TS 2.2.9.2",
  "panchasatInfo": " 47",
  "padaCount": 50,
  "samhita": "प्रति॒ वै प॒रस्ता॑दभि॒चर॑न्तम॒भि च॑रन्ति॒ द्वेद्वे॑ पुरोऽनुवा॒क्ये॑ कुर्या॒दति॒ प्रयु॑क्त्या ए॒तयै॒व य॑जेताभि च॒र्यमा॑णो दे॒वता॑भिरे॒व दे॒वताः᳚ प्रति॒चर॑ति य॒ज्ञेन॑ य॒ज्ञ्ं ॅवा॒चा वाचं॒ ब्रह्म॑णा॒ ब्रह्म॒ स दे॒वता᳚श्चै॒व य॒ज्ञ्ं च॑ मद्ध्य॒तो व्यव॑सर्पति॒ तस्य॒ न कुत॑श्च॒नोपा᳚व्या॒धो भ॑वति॒ नैन॑मभि॒चरन्᳚-थ्स्तृणुत आग्नावैष्ण॒व-मेका॑दशकपालं॒ निर्व॑पे॒द्यं ॅय॒ज्ञो नो - [  ] ",
  "pada": "प्रतीति॑ । वै । प॒रस्ता᳚त् । अ॒भि॒चर॑न्त॒मित्य॑भि - चर॑न्तम् । अ॒भीति॑ । च॒र॒न्ति॒ । द्वेद्वे॒ इति॒ द्वे - द्वे॒ । पु॒रो॒नु॒वा॒क्य॑ इति॑ पुरः - अ॒नु॒वा॒क्ये᳚ । कु॒र्या॒त् । अतीति॑ । प्रयु॑क्त्या॒ इति॒ प्र - यु॒क्त्यै॒ । ए॒तया᳚ । ए॒व । य॒जे॒त॒ । अ॒भि॒च॒र्यमा॑ण॒ इत्य॑भि - च॒र्यमा॑णः । दे॒वता॑भिः । ए॒व । दे॒वताः᳚ । प्र॒ति॒चर॒तीति॑ प्रति - चर॑ति । य॒ज्ञेन॑ । य॒ज्ञम् । वा॒चा । वाच᳚म् । ब्रह्म॑णा । ब्रह्म॑ । सः । दे॒वताः᳚ । च॒ । ए॒व । य॒ज्ञम् । च॒ । म॒द्ध्य॒तः । व्यव॑सर्प॒तीति॑ वि - अव॑सर्पति । तस्य॑ । न । कुतः॑ । च॒न । उ॒पा॒व्या॒ध इत्यु॑प - आ॒व्या॒धः । भ॒व॒ति॒ । न । ए॒न॒म् । अ॒भि॒चर॒न्नित्य॑भि - चरन्न्॑ । स्तृ॒णु॒ते॒ । आ॒ग्ना॒वै॒ष्ण॒वमित्या᳚ग्ना - वै॒ष्ण॒वम् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । यम् । य॒ज्ञः । न । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}