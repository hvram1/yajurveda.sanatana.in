{
  "id": "TS 2.2.8.5",
  "classification": {
    "kanda": "2",
    "prasna": "2",
    "anuvaka": "8",
    "panchasat": "5"
  },
  "header": "TS 2.2.8.5",
  "panchasatInfo": " 44",
  "padaCount": 50,
  "samhita": "ऽपरु॒द्धयमा॑नो॒ वेन्द्र॑मे॒व सु॒त्रामा॑णꣳ॒॒ स्वेन॑ भाग॒धेये॒नोप॑ धावति॒ स ए॒वैनं॑ त्रायते ऽनपरु॒द्ध्यो भ॑व॒तीन्द्रो॒ वै स॒दृङ् दे॒वता॑भिरासी॒थ् स न व्या॒वृत॑मगच्छ॒थ् स प्र॒जाप॑ति॒मुपा॑धाव॒त् तस्मा॑ ए॒तमै॒न्द्रमेका॑दशकपालं॒ निर॑वप॒त् तेनै॒-वास्मि॑न्निन्द्रि॒यम॑दधा॒-च्छक्व॑री याज्यानुवा॒क्ये॑ अकरो॒द्-वज्रो॒ वै शक्व॑री॒ स ए॑नं॒ ॅवज्रो॒ भूत्या॑ ऐन्ध॒ - [  ] ",
  "pada": "अ॒प॒रु॒द्ध्यमा॑न॒ इत्य॑प - रु॒द्ध्यमा॑नः । वा॒ । इन्द्र᳚म् । ए॒व । सु॒त्रामा॑ण॒मिति॑ सु - त्रामा॑णम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सः । ए॒व । ए॒न॒म् । त्रा॒य॒ते॒ । अ॒न॒प॒रु॒द्ध्य इत्य॑नप - रु॒द्ध्यः । भ॒व॒ति॒ । इन्द्रः॑ । वै । स॒दृङ्ङिति॑ स - दृङ् । दे॒वता॑भिः । आ॒सी॒त् । सः । न । व्या॒वृत॒मिति॑ वि - आ॒वृत᳚म् । अ॒ग॒च्छ॒त् । सः । प्र॒जाप॑ति॒मिति॑ प्र॒जा - प॒ति॒म् । उपेति॑ । अ॒धा॒व॒त् । तस्मै᳚ । ए॒तम् । ऐ॒न्द्रम् । एका॑दशकपाल॒मित्येका॑दश - क॒पा॒ल॒म् । निरिति॑ । अ॒व॒प॒त् । तेन॑ । ए॒व । अ॒स्मि॒न्न् । इ॒न्द्रि॒यम् । अ॒द॒धा॒त् । शक्व॑री॒ इति॑ । या॒ज्या॒नु॒वा॒क्ये॑ इति॑ याज्या - अ॒नु॒वा॒क्ये᳚ । अ॒क॒रो॒त् । वज्रः॑ । वै । शक्व॑री । सः । ए॒न॒म् । वज्रः॑ । भूत्यै᳚ । ऐ॒न्ध॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}