{
  "id": "TS 2.2.8.3",
  "classification": {
    "kanda": "2",
    "prasna": "2",
    "anuvaka": "8",
    "panchasat": "3"
  },
  "header": "TS 2.2.8.3",
  "panchasatInfo": " 42",
  "padaCount": 50,
  "samhita": "स॑ग्रां॒ममे॒तामे॒व निर्व॑पे॒द्यो ह॒तम॑नाः स्व॒यं पा॑प इव॒ स्यादे॒तानि॒ हि वा ए॒तस्मा॒ दप॑क्रान्ता॒न्यथै॒ष ह॒तम॑नाः स्व॒यं पा॑प॒ इन्द्र॑मे॒व म॑न्यु॒मन्तं॒ मन॑स्वन्तꣳ॒॒ स्वेन॑ भाग॒धेये॒नोप॑ धावति॒ स ए॒वास्मि॑न्निन्द्रि॒यं म॒न्युं मनो॑ दधाति॒ न ह॒तम॑नाः स्व॒यं पा॑पो भव॒तीन्द्रा॑य दा॒त्रे पु॑रो॒डाश॒मेका॑दशकपालं॒ निर्व॑पे॒द्यः का॒मये॑त॒ दान॑कामा मे प्र॒जाः स्यु॒ - [  ] ",
  "pada": "स॒ङ्ग्रा॒ममिति॑ सं -ग्रा॒मम् । ए॒ताम् । ए॒व । निरिति॑ । व॒पे॒त् । यः । ह॒तम॑ना॒ इति॑ ह॒त - म॒नाः॒ । स्व॒यंपा॑प॒ इति॑ स्व॒यं - पा॒पः॒ । इ॒व॒ । स्यात् । ए॒तानि॑ । हि । वै । ए॒तस्मा᳚त् । अप॑क्रान्ता॒नीत्यप॑ - क्रा॒न्ता॒नि॒ । अथ॑ । ए॒षः । ह॒तम॑ना॒ इति॑ ह॒त - म॒नाः॒ । स्व॒यंपा॑प॒ इति॑ स्व॒यं - पा॒पः॒ । इन्द्र᳚म् । ए॒व । म॒न्यु॒मन्त॒मिति॑ मन्यु - मन्त᳚म् । मन॑स्वन्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सः । ए॒व । अ॒स्मि॒न्न् । इ॒न्द्रि॒यम् । म॒न्युम् । मनः॑ । द॒धा॒ति॒ । न । ह॒तम॑ना॒ इति॑ ह॒त-म॒नाः॒ । स्व॒यंपा॑प॒ इति॑ स्व॒यं-पा॒पः॒ । भ॒व॒ति॒ । इन्द्रा॑य । दा॒त्रे । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । यः । का॒मये॑त । दान॑कामा॒ इति॒ दान॑ - का॒माः॒ । मे॒ । प्र॒जा इति॑ प्र - जाः । स्युः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}