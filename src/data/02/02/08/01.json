{
  "id": "TS 2.2.8.1",
  "classification": {
    "kanda": "2",
    "prasna": "2",
    "anuvaka": "8",
    "panchasat": "1"
  },
  "header": "TS 2.2.8.1",
  "panchasatInfo": " 40",
  "padaCount": 50,
  "samhita": "इन्द्रा॒यान्वृ॑जवे पुरो॒डाश॒मेका॑दशकपालं॒ निर्व॑पे॒द् ग्राम॑काम॒ इन्द्र॑मे॒वान्वृ॑जुꣳ॒॒ स्वेन॑ भाग॒धेये॒नोप॑ धावति॒ स ए॒वास्मै॑ सजा॒ताननु॑कान् करोति ग्रा॒म्ये॑व भ॑वतीन्द्रा॒ण्यै च॒रुं निर्व॑पे॒द्यस्य॒ सेनाऽसꣳ॑शितेव॒ स्यादि॑न्द्रा॒णी वै सेना॑यै दे॒वते᳚न्द्रा॒णीमे॒व स्वेन॑ भाग॒धेये॒नोप॑ धावति॒ सैवास्य॒ सेनाꣳ॒॒ सꣳ श्य॑ति॒ बल्ब॑जा॒नपी॒-  [  ] ",
  "pada": "इन्द्रा॑य । अन्वृ॑जव॒ इत्यनु॑ - ऋ॒ज॒वे॒ । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । ग्राम॑काम॒ इति॒ ग्राम॑ - का॒मः॒ । इन्द्र᳚म् । ए॒व । अन्वृ॑जु॒मित्यनु॑-ऋ॒जु॒म् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सः । ए॒व । अ॒स्मै॒ । स॒जा॒तानिति॑ स - जा॒तान् । अनु॑का॒नित्यनु॑ - का॒न् । क॒रो॒ति॒ । ग्रा॒मी । ए॒व । भ॒व॒ति॒ । इ॒न्द्रा॒ण्यै । च॒रुम् । निरिति॑ । व॒पे॒त् । यस्य॑ । सेना᳚ । असꣳ॑शि॒तेत्यसं᳚ - शि॒ता॒ । इ॒व॒ । स्यात् । इ॒न्द्रा॒णी । वै । सेना॑यै । दे॒वता᳚ । इ॒न्द्रा॒णीम् । ए॒व । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सा । ए॒व । अ॒स्य॒ । सेना᳚म् । समिति॑ । श्य॒ति॒ । बल्ब॑जान् । अपीति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}