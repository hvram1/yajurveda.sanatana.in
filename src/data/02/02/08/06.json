{
  "id": "TS 2.2.8.6",
  "classification": {
    "kanda": "2",
    "prasna": "2",
    "anuvaka": "8",
    "panchasat": "6"
  },
  "header": "TS 2.2.8.6",
  "panchasatInfo": " 45 ",
  "padaCount": 64,
  "samhita": "सो॑ऽभव॒थ् सो॑ऽबिभेद्-भू॒तः प्र मा॑ धक्ष्य॒तीति॒ स प्र॒जाप॑तिं॒ पुन॒रुपा॑धाव॒थ् स प्र॒जाप॑तिः॒ शक्व॑र्या॒ अधि॑ रे॒वतीं॒ निर॑मिमीत॒ शान्त्या॒ अप्र॑दाहाय॒ योऽलꣳ॑ श्रि॒यै सन्थ्-स॒दृङ्ख्स॑मा॒नैः स्यात् तस्मा॑ ए॒तमै॒न्द्रमेका॑दशकपालं॒ निर्व॑पे॒दिन्द्र॑मे॒व स्वेन॑ भाग॒धेये॒नोप॑ धावति॒ स ए॒वास्मि॑न्निन्द्रि॒यं द॑धाति रे॒वती॑ पुरोऽनुवा॒क्या॑ भवति॒ ( ) शान्त्या॒ अप्र॑दाहाय॒ शक्व॑री या॒ज्या॑ वज्रो॒ वै शक्व॑री॒स ए॑नं॒ ॅवज्रो॒ भूत्या॑ इन्धे॒ भव॑त्ये॒व ॥",
  "pada": "सः । अ॒भ॒व॒त् । सः । अ॒बि॒भे॒त् । भू॒तः । प्रेति॑ । मा॒ । ध॒क्ष्य॒ति॒ । इति॑ । सः । प्र॒जाप॑ति॒मिति॑ प्र॒जा-प॒ति॒म् । पुनः॑ । उपेति॑ । अ॒धा॒व॒त् । सः । प्र॒जाप॑ति॒रिति॑ प्र॒जा - प॒तिः॒ । शक्व॑र्याः । अधीति॑ । रे॒वती᳚म् । निरिति॑ । अ॒मि॒मी॒त॒ । शान्त्यै᳚ । अप्र॑दाहा॒येत्यप्र॑ - दा॒हा॒य॒ । यः । अल᳚म् । श्रि॒यै । सन्न् । स॒दृङ्ङिति॑ स - दृङ् । स॒मा॒नैः । स्यात् । तस्मै᳚ । ए॒तम् । ऐ॒न्द्रम् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । इन्द्र᳚म् । ए॒व । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सः । ए॒व । अ॒स्मि॒न्न् । इ॒न्द्रि॒यम् । द॒धा॒ति॒ । रे॒वती᳚ । पु॒रो॒नु॒वा॒क्येति॑ पुरः - अ॒नु॒वा॒क्या᳚ । भ॒व॒ति॒ ( ) । शान्त्यै᳚ । अप्र॑दाहा॒येत्यप्र॑ - दा॒हा॒य॒ । शक्व॑री । या॒ज्या᳚ । वज्रः॑ । वै । शक्व॑री । सः । ए॒न॒म् । वज्रः॑ । भूत्यै᳚ । इ॒न्धे॒ । भव॑ति । ए॒व ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}