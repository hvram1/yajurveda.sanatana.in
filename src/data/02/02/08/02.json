{
  "id": "TS 2.2.8.2",
  "classification": {
    "kanda": "2",
    "prasna": "2",
    "anuvaka": "8",
    "panchasat": "2"
  },
  "header": "TS 2.2.8.2",
  "panchasatInfo": " 41",
  "padaCount": 50,
  "samhita": "-द्ध्मे सं न॑ह्ये॒द्-गौ-र्यत्राधि॑ष्कन्ना॒न्यमे॑ह॒त् ततो॒ बल्ब॑जा॒ उद॑तिष्ठ॒न् गवा॑मे॒वैनं॑ न्या॒यम॑पि॒नीय॒ गा वे॑दय॒तीन्द्रा॑य मन्यु॒मते॒ मन॑स्वते पुरो॒डाश॒मेका॑दशकपालं॒ निर्व॑पेथ् संग्रा॒मे संॅय॑त्त इन्द्रि॒येण॒ वै म॒न्युना॒ मन॑सा संग्रा॒मं ज॑य॒तीन्द्र॑मे॒व म॑न्यु॒मन्तं॒ मन॑स्वन्तꣳ॒॒ स्वेन॑ भाग॒धेये॒नोप॑ धावति॒ स ए॒वास्मि॑न्निन्द्रि॒यं म॒न्युं मनो॑ दधाति॒ जय॑ति॒ तꣳ - [  ] ",
  "pada": "इ॒द्ध्मे । समिति॑ । न॒ह्ये॒त् । गौः । यत्र॑ । अधि॑ष्क॒न्नेत्यधि॑ - स्क॒न्ना॒ । न्यमे॑ह॒दिति॑ नि - अमे॑हत् । ततः॑ । बल्ब॑जाः । उदिति॑ । अ॒ति॒ष्ठ॒न्न् । गवा᳚म् । ए॒व । ए॒न॒म् । न्या॒यमिति॑ नि - आ॒यम् । अ॒पि॒नीयेत्य॑पि -नीय॑ । गाः । वे॒द॒य॒ति॒ । इन्द्रा॑य । म॒न्यु॒मत॒ इति॑ मन्यु - मते᳚ । मन॑स्वते । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । स॒ङ्ग्रा॒म इति॑ सं - ग्रा॒मे । संॅय॑त्त॒ इति॒ सं - य॒त्ते॒ । इ॒न्द्रि॒येण॑ । वै । म॒न्युना᳚ । मन॑सा । स॒ङ्ग्रा॒ममिति॑ सं - ग्रा॒मम् । ज॒य॒ति॒ । इन्द्र᳚म् । ए॒व । म॒न्यु॒मन्त॒मिति॑ मन्यु - मन्त᳚म् । मन॑स्वन्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सः । ए॒व । अ॒स्मि॒न्न् । इ॒न्द्रि॒यम् । म॒न्युम् । मनः॑ । द॒धा॒ति॒ । जय॑ति । तम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}