{
  "id": "TS 2.2.4.3",
  "classification": {
    "kanda": "2",
    "prasna": "2",
    "anuvaka": "4",
    "panchasat": "3"
  },
  "header": "TS 2.2.4.3",
  "panchasatInfo": " 17",
  "padaCount": 50,
  "samhita": "पाव॒काय॒ वाच॑मे॒वास्मि॒न् तेन॑ दधाति॒ यद॒ग्नये॒ शुच॑य॒ आयु॑रे॒वास्मि॒न् तेन॑ दधात्यु॒त यदी॒तासु॒र्भव॑ति॒ जीव॑त्ये॒वैतामे॒व निर्व॑पे॒च्चक्षु॑ष्कामो॒ यद॒ग्नये॒ पव॑मानाय नि॒र्वप॑ति प्रा॒णमे॒वास्मि॒न् तेन॑ दधाति॒ यद॒ग्नये॑ पाव॒काय॒ वाच॑मे॒वास्मि॒न् तेन॑ दधाति॒ यद॒ग्नये॒ शुच॑ये॒ चक्षु॑रे॒वास्मि॒न् तेन॑ दधा - [  ] ",
  "pada": "पा॒व॒काय॑ । वाच᳚म् । ए॒व । अ॒स्मि॒न्न् । तेन॑ । द॒धा॒ति॒ । यत् । अ॒ग्नये᳚ । शुच॑ये । आयुः॑ । ए॒व । अ॒स्मि॒न्न् । तेन॑ । द॒धा॒ति॒ । उ॒त । यदि॑ । इ॒तासु॒रिती॒त-अ॒सुः॒ । भव॑ति । जीव॑ति । ए॒व । ए॒ताम् । ए॒व । निरिति॑ । व॒पे॒त् । चक्षु॑ष्काम॒ इति॒ चक्षुः॑ - का॒मः॒ । यत् । अ॒ग्नये᳚ । पव॑मानाय । नि॒र्वप॒तीति॑ निः - वप॑ति । प्रा॒णमिति॑ प्र-अ॒नम् । ए॒व । अ॒स्मि॒न्न् । तेन॑ । द॒धा॒ति॒ । यत् । अ॒ग्नये᳚ । पा॒व॒काय॑ । वाच᳚म् । ए॒व । अ॒स्मि॒न्न् । तेन॑ । द॒धा॒ति॒ । यत् । अ॒ग्नये᳚ । शुच॑ये । चक्षुः॑ । ए॒व । अ॒स्मि॒न्न् । तेन॑ । द॒धा॒ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}