{
  "id": "TS 2.2.4.4",
  "classification": {
    "kanda": "2",
    "prasna": "2",
    "anuvaka": "4",
    "panchasat": "4"
  },
  "header": "TS 2.2.4.4",
  "panchasatInfo": " 18",
  "padaCount": 50,
  "samhita": "-त्यु॒त यद्य॒न्धो भव॑ति॒ प्रैव प॑श्यत्य॒ग्नये॑ पु॒त्रव॑ते पुरो॒डाश॑म॒ष्टाक॑पालं॒ निर्व॑पे॒दिन्द्रा॑य पु॒त्रिणे॑ पुरो॒डाश॒मेका॑दशकपालं प्र॒जाका॑मो॒ऽग्निरे॒वास्मै᳚ प्र॒जांप्र॑ज॒नय॑ति वृ॒द्धामिन्द्रः॒ प्र य॑च्छत्य॒ग्नये॒ रस॑वतेऽजक्षी॒रे च॒रुं निर्व॑पे॒द्यः का॒मये॑त॒ रस॑वान्थ्-स्या॒मित्य॒ग्निमे॒व रस॑वन्तꣳ॒॒ स्वेन॑ भाग॒धेये॒नोप॑ धावति॒ स ए॒वैनꣳ॒॒ रस॑वन्तं करोति॒ - [  ] ",
  "pada": "उ॒त । यदि॑ । अ॒न्धः । भव॑ति । प्रेति॑ । ए॒व । प॒श्य॒ति॒ । अ॒ग्नये᳚ । पु॒त्रव॑त॒ इति॑ पु॒त्र - व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । इन्द्रा॑य । पु॒त्रिणे᳚ । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । प्र॒जाका॑म॒ इति॑ प्र॒जा - का॒मः॒ । अ॒ग्निः । ए॒व । अ॒स्मै॒ । प्र॒जामिति॑ प्र-जाम् । प्र॒ज॒नय॒तीति॑ प्र - ज॒नय॑ति । वृ॒द्धाम् । इन्द्रः॑ । प्रेति॑ । य॒च्छ॒ति॒ । अ॒ग्नये᳚ । रस॑वत॒ इति॒ रस॑-व॒ते॒ । अ॒ज॒क्षी॒र इत्य॑ज - क्षी॒रे । च॒रुम् । निरिति॑ । व॒पे॒त् । यः । का॒मये॑त । रस॑वा॒निति॒ रस॑ - वा॒न् । स्या॒म् । इति॑ । अ॒ग्निम् । ए॒व । रस॑वन्त॒मिति॒ रस॑ - व॒न्त॒म् । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सः । ए॒व । ए॒न॒म् । रस॑वन्त॒मिति॒ रस॑ - व॒न्त॒म् । क॒रो॒ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}