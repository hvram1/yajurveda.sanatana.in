{
  "id": "TS 2.2.4.7",
  "classification": {
    "kanda": "2",
    "prasna": "2",
    "anuvaka": "4",
    "panchasat": "7"
  },
  "header": "TS 2.2.4.7",
  "panchasatInfo": " 21",
  "padaCount": 50,
  "samhita": "-म॒भि सं भ॑वतः॒ स ई᳚श्व॒र आर्ति॒मार्तो॒-र्यद॒ग्नये᳚ऽग्नि॒वते॑ नि॒र्वप॑ति भाग॒धेये॑नै॒वैनौ॑ शमयति॒ नाऽऽ*र्ति॒मार्च्छ॑ति॒ यज॑मानो॒ऽग्नये॒ ज्योति॑ष्मते पुरो॒डाश॑म॒ष्टाक॑पालं॒ निर्व॑पे॒द्-यस्या॒-ग्निरुद्धृ॒तोऽहु॑ते-ऽग्निहो॒त्र उ॒द्वाये॒दप॑र आ॒दीप्या॑नू॒द्धृत्य॒ इत्या॑हु॒स्तत् तथा॒ न का॒र्यं॑ ॅयद्-भा॑ग॒धेय॑म॒भि पूर्व॑ उद्ध्रि॒यते॒ किमप॑रो॒ऽभ्यु - [  ] ",
  "pada": "अ॒भि । समिति॑ । भ॒व॒तः॒ । सः । ई॒श्व॒रः । आर्ति᳚म् । आर्तो॒रित्या - अ॒र्तोः॒ । यत् । अ॒ग्नये᳚ । अ॒ग्नि॒वत॒ इत्य॑ग्नि - वते᳚ । नि॒र्वप॒तीति॑ निः-वप॑ति । भा॒ग॒धेये॒नेति॑ भाग - धेये॑न । ए॒व । ए॒नौ॒ । श॒म॒य॒ति॒ । न । आर्ति᳚म् । एति॑ । ऋ॒च्छ॒ति॒ । यज॑मानः । अ॒ग्नये᳚ । ज्योति॑ष्मते । पु॒रो॒डाश᳚म् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । यस्य॑ । अ॒ग्निः । उद्धृ॑त॒ इत्युत् - हृ॒तः॒ । अहु॑ते । अ॒ग्नि॒हो॒त्र इत्य॑ग्नि - हो॒त्रे । उ॒द्वाये॒दित्यु॑त् - वाये᳚त् । अप॑रः । आ॒दीप्येत्या᳚ - दीप्य॑ । अ॒नू॒द्धृत्य॒ इत्य॑नु - उ॒द्धृत्यः॑ । इति॑ । आ॒हुः॒ । तत् । तथा᳚ । न । का॒र्य᳚म् । यत् । भा॒ग॒धेय॒मिति॑ भाग - धेय᳚म् । अ॒भीति॑ । पूर्वः॑ । उ॒द्ध्रि॒यत॒ इत्यु॑त् - ह्रि॒यते᳚ । किम् । अप॑रः । अ॒भि । उदिति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}