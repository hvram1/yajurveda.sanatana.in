{
  "id": "TS 2.2.4.8",
  "classification": {
    "kanda": "2",
    "prasna": "2",
    "anuvaka": "4",
    "panchasat": "8"
  },
  "header": "TS 2.2.4.8",
  "panchasatInfo": " 22",
  "padaCount": 56,
  "samhita": "-द्ध्रि॑ये॒तेति॒ तान्ये॒वा व॒क्षाणा॑नि सन्नि॒धाय॑ मन्थेदि॒तः प्र॑थ॒मं ज॑ज्ञे अ॒ग्निः स्वाद्योने॒रधि॑ जा॒तवे॑दाः । स गा॑यत्रि॒या त्रि॒ष्टुभा॒ जग॑त्या दे॒वेभ्यो॑ ह॒व्यं ॅव॑हतु प्रजा॒नन्निति॒ छन्दो॑भिरे॒वैनꣳ॒॒ स्वाद्योनेः॒ प्रज॑नयत्ये॒ष वा व सो᳚ऽग्निरित्या॑हु॒ र्ज्योति॒स्त्वा अ॑स्य॒ परा॑पतित॒मिति॒ यद॒ग्नये॒ ज्योति॑ष्मते नि॒र्वप॑ति॒ यदे॒वास्य॒ ( ) ज्योतिः॒ परा॑पतितं॒ तदे॒वाव॑ रुन्धे ॥",
  "pada": "ह्रि॒ये॒त॒ । इति॑ । तानि॑ । ए॒व । अ॒व॒क्षाणा॒नीत्य॑व - क्षाणा॑नि । स॒न्नि॒धायेति॑ सं - नि॒धाय॑ । म॒न्थे॒त् । इ॒तः । प्र॒थ॒मम् । ज॒ज्ञे॒ । अ॒ग्निः । स्वात् । योनेः᳚ । अधीति॑ । जा॒तवे॑दा॒ इति॑ जा॒त - वे॒दाः॒ ।  । सः । गा॒य॒त्रि॒या । त्रि॒ष्टुभा᳚ । जग॑त्या । दे॒वेभ्यः॑ । ह॒व्यम् । व॒ह॒तु॒ । प्र॒जा॒नन्निति॑ प्र - जा॒नन्न् । इति॑ । छन्दो॑भि॒रिति॒ छन्दः॑ - भिः॒ । ए॒व । ए॒न॒म् । स्वात् । योनेः᳚ । प्रेति॑ । ज॒न॒य॒ति॒ । ए॒षः । वाव । सः । अ॒ग्निः । इति॑ । आ॒हुः॒ । ज्योतिः॑ । तु । वै । अ॒स्य॒ । परा॑पतित॒मिति॒ परा᳚ - प॒ति॒त॒म् । इति॑ । यत् । अ॒ग्नये᳚ । ज्योति॑ष्मते । नि॒र्वप॒तीति॑ निः - वप॑ति । यत् । ए॒व । अ॒स्य॒ ( ) । ज्योतिः॑ । परा॑पतित॒मिति॒ परा᳚ - प॒ति॒त॒म् । तत् । ए॒व । अवेति॑ । रु॒न्धे॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}