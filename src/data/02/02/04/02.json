{
  "id": "TS 2.2.4.2",
  "classification": {
    "kanda": "2",
    "prasna": "2",
    "anuvaka": "4",
    "panchasat": "2"
  },
  "header": "TS 2.2.4.2",
  "panchasatInfo": " 16",
  "padaCount": 50,
  "samhita": "ए॒व भ॑वत्य॒ग्नयेऽन्न॑पतये पुरो॒डाश॑म॒ष्टाक॑पालं॒ निर्व॑पे॒द्यःका॒मये॒तान्न॑पतिः स्या॒मित्य॒ग्नि-मे॒वान्न॑पतिꣳ॒॒ स्वेन॑ भाग॒धेये॒नोप॑ धावति॒ स ए॒वैन॒मन्न॑पतिं करो॒त्यन्न॑पतिरे॒व भ॑वत्य॒ग्नये॒ पव॑मानाय पुरो॒डाश॑म॒ष्टाक॑पालं॒ निर्व॑पेद॒ग्नये॑ पाव॒काया॒ग्नये॒ शुच॑ये॒ ज्योगा॑मयावी॒ यद॒ग्नये॒ पव॑मानाय नि॒र्वप॑ति प्रा॒णमे॒वास्मि॒न् तेन॑ दधाति॒ यद॒ग्नये॑ - [  ] ",
  "pada": "ए॒व । भ॒व॒ति॒ । अ॒ग्नये᳚ । अन्न॑पतय॒ इत्यन्न॑ - प॒त॒ये॒ । पु॒रो॒डाश᳚म् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । यः । का॒मये॑त । अन्न॑पति॒रित्यन्न॑ - प॒तिः॒ । स्या॒म् । इति॑ । अ॒ग्निम् । ए॒व । अन्न॑पति॒मित्यन्न॑ - प॒ति॒म् । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सः । ए॒व । ए॒न॒म् । अन्न॑पति॒मित्यन्न॑ - प॒ति॒म् । क॒रो॒ति॒ । अन्न॑पति॒रित्यन्न॑ - प॒तिः॒ । ए॒व । भ॒व॒ति॒ । अ॒ग्नये᳚ । पव॑मानाय । पु॒रो॒डाश᳚म् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । अ॒ग्नये᳚ । पा॒व॒काय॑ । अ॒ग्नये᳚ । शुच॑ये । ज्योगा॑मया॒वीति॒ ज्योक् - आ॒म॒या॒वी॒ । यत् । अ॒ग्नये᳚ । पव॑मानाय । नि॒र्वप॒तीति॑ निः - वप॑ति । प्रा॒णमिति॑ प्र - अ॒नम् । ए॒व । अ॒स्मि॒न्न् । तेन॑ । द॒धा॒ति॒ । यत् । अ॒ग्नये᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}