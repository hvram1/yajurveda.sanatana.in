{
  "id": "TS 2.2.5.1",
  "classification": {
    "kanda": "2",
    "prasna": "2",
    "anuvaka": "5",
    "panchasat": "1"
  },
  "header": "TS 2.2.5.1",
  "panchasatInfo": " 23",
  "padaCount": 50,
  "samhita": "वै॒श्वा॒न॒रं द्वाद॑शकपालं॒ निर्व॑पेद्-वारु॒णं च॒रुं द॑धि॒क्राव्‌ण्णे॑ च॒रुम॑भिश॒स्यमा॑नो॒ यद्-वै᳚श्वान॒रो द्वाद॑शकपालो॒ भव॑ति संॅवथ्स॒रो वा अ॒ग्नि र्वै᳚श्वान॒रः सं॑ॅवथ्स॒रेणै॒वैनꣳ॑ स्वदय॒त्यप॑ पा॒पं ॅवर्णꣳ॑ हते वारु॒णेनै॒वैनं॑ ॅवरुणपा॒शान् मु॑ञ्चति दधि॒क्राव्‌ण्णा॑ पुनाति॒ हिर॑ण्यं॒ दक्षि॑णा प॒वित्रं॒ ॅवै हिर॑ण्यं पु॒नात्ये॒वैन॑मा॒द्य॑-म॒स्यान्नं॑ भवत्ये॒तामे॒व निर्व॑पेत् प्र॒जाका॑मः संॅवथ्स॒रो - [  ] ",
  "pada": "वै॒श्वा॒न॒रम् । द्वाद॑शकपाल॒मिति॒ द्वाद॑श - क॒पा॒ल॒म् । निरिति॑ । व॒पे॒त् । वा॒रु॒णम् । च॒रुम् । द॒धि॒क्राव्.ण्ण॒ इति॑ दधि - क्राव्.ण्णे᳚ । च॒रुम् । अ॒भि॒श॒स्यमा॑न॒ इत्य॑भि - श॒स्यमा॑नः । यत् । वै॒श्वा॒न॒रः । द्वाद॑शकपाल॒ इति॒ द्वाद॑श - क॒पा॒लः॒ । भव॑ति । सं॒ॅव॒थ्स॒र इति॑ सं - व॒थ्स॒रः । वै । अ॒ग्निः । वै॒श्वा॒न॒रः । सं॒ॅव॒थ्स॒रेणेति॑ सं - व॒थ्स॒रेण॑ । ए॒व । ए॒न॒म् । स्व॒द॒य॒ति॒ । अपेति॑ । पा॒पम् । वर्ण᳚म् । ह॒ते॒ । वा॒रु॒णेन॑ । ए॒व । ए॒न॒म् । व॒रु॒ण॒पा॒शादिति॑ वरुण - पा॒शात् । मु॒ञ्च॒ति॒ । द॒धि॒क्राव्.ण्णेति॑ दधि -क्राव्.ण्णा᳚ । पु॒ना॒ति॒ । हिर॑ण्यम् । दक्षि॑णा । प॒वित्र᳚म् । वै । हिर॑ण्यम् । पु॒नाति॑ । ए॒व । ए॒न॒म् । आ॒द्य᳚म् । अ॒स्य॒ । अन्न᳚म् । भ॒व॒ति॒ । ए॒ताम् । ए॒व । निरिति॑ । व॒पे॒त् । प्र॒जाका॑म॒ इति॑ प्र॒जा - का॒मः॒ । सं॒ॅव॒थ्स॒र इति॑ सं - व॒थ्स॒रः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}