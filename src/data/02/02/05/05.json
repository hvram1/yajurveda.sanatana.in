{
  "id": "TS 2.2.5.5",
  "classification": {
    "kanda": "2",
    "prasna": "2",
    "anuvaka": "5",
    "panchasat": "5"
  },
  "header": "TS 2.2.5.5",
  "panchasatInfo": " 27",
  "padaCount": 50,
  "samhita": "अथो॑ दे॒वता॑ ए॒वान्वा॒रभ्य॑ सुव॒र्गं ॅलो॒कमे॑ति वीर॒हा वा ए॒ष दे॒वानां॒ ॅयो᳚ऽग्नि-मु॑द्वा॒सय॑ते॒ न वा ए॒तस्य॑ ब्राह्म॒णा ऋ॑ता॒यवः॑ पु॒राऽन्न॑मक्षन्ना-ग्ने॒यम॒ष्टाक॑पालं॒ निर्व॑पेद्-वैश्वान॒रं द्वाद॑शकपाल-म॒ग्निमु॑द्वासयि॒ष्यन्. यद॒ष्टाक॑पालो॒ भव॑त्य॒ष्टाक्ष॑रा गाय॒त्रीगा॑य॒त्रो᳚ ऽग्निर्यावा॑ने॒वाग्निस्तस्मा॑ आति॒थ्यं क॑रो॒त्यथो॒ यथा॒ जनं॑ ॅय॒ते॑ऽव॒सं क॒रोति॑ ता॒दृ - [  ] ",
  "pada": "अथो॒ इति॑ । दे॒वताः᳚ । ए॒व । अ॒न्वा॒रभ्येत्य॑नु - आ॒रभ्य॑ । सु॒व॒र्गमिति॑ सुवः - गम् । लो॒कम् । ए॒ति॒ । वी॒र॒हेति॑ वीर-हा । वै । ए॒षः । दे॒वाना᳚म् । यः । अ॒ग्निम् । उ॒द्वा॒सय॑त॒ इत्यु॑त् - वा॒सय॑ते । न । वै । ए॒तस्य॑ । ब्रा॒ह्म॒णाः । ऋ॒ता॒यव॒ इत्यृ॑त - यवः॑ । पु॒रा । अन्न᳚म् । अ॒क्ष॒न्न् । आ॒ग्ने॒यम् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म् । अ॒ग्निम् । उ॒द्वा॒स॒यि॒ष्यन्नित्यु॑त् - वा॒स॒यि॒ष्यन्न् । यत् । अ॒ष्टाक॑पाल॒ इत्य॒ष्टा - क॒पा॒लः॒ । भव॑ति । अ॒ष्टाक्ष॒रेत्य॒ष्टा - अ॒क्ष॒रा॒ । गा॒य॒त्री । गा॒य॒त्रः । अ॒ग्निः । यावान्॑ । ए॒व । अ॒ग्निः । तस्मै᳚ । आ॒ति॒थ्यम् । क॒रो॒ति॒ । अथो॒ इति॑ । यथा᳚ । जन᳚म् । य॒ते । अ॒व॒सम् । क॒रोति॑ । ता॒दृक् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}