{
  "id": "TS 2.2.5.4",
  "classification": {
    "kanda": "2",
    "prasna": "2",
    "anuvaka": "5",
    "panchasat": "4"
  },
  "header": "TS 2.2.5.4",
  "panchasatInfo": " 26",
  "padaCount": 50,
  "samhita": "ए॒व ते॑ज॒स्व्य॑न्ना॒द इ॑न्द्रिया॒वी प॑शु॒मान् भ॑व॒त्यव॒ वा ए॒ष सु॑व॒र्गाल्लो॒काच्छि॑द्यते॒ यो द॑र्.शपूर्णमासया॒जी सन्न॑मावा॒स्यां᳚ ॅवा पौर्णमा॒सीं ॅवा॑तिपा॒दय॑ति सुव॒र्गाय॒ हि लो॒काय॑ दर्.शपूर्णमा॒सा वि॒ज्येते॑ वैश्वान॒रं द्वाद॑शकपालं॒ निर्व॑पेदमावा॒स्यां᳚ ॅवा पौर्णमा॒सीं ॅवा॑ऽति॒पाद्य॑ संॅवथ्स॒रो वा अ॒ग्नि र्वै᳚श्वान॒रः सं॑ॅवथ्स॒रमे॒व प्री॑णा॒त्यथो॑ संॅवथ्स॒रमे॒वास्मा॒ उप॑ दधाति सुव॒र्गस्य॑ लो॒कस्य॒ सम॑ष्ट्या॒-  [  ] ",
  "pada": "ए॒व । ते॒ज॒स्वी । अ॒न्ना॒द इत्य॑न्न - अ॒दः । इ॒न्द्रि॒या॒वी । प॒शु॒मानिति॑ पशु - मान् । भ॒व॒ति॒ । अवेति॑ । वै । ए॒षः । सु॒व॒र्गादिति॑ सुवः - गात् । लो॒कात् । छि॒द्य॒ते॒ । यः । द॒र्॒.श॒पू॒र्ण॒मा॒स॒या॒जीति॑ दर्.शपूर्णमास - या॒जी । सन्न् । अ॒मा॒वा॒स्या॑मित्य॑मा - वा॒स्या᳚म् । वा॒ । पौ॒र्ण॒मा॒सीमिति॑ पौर्ण - मा॒सीम् । वा॒ । अ॒ति॒पा॒दय॒तीत्य॑ति - पा॒दय॑ति । सु॒व॒र्गायेति॑ सुवः - गाय॑ । हि । लो॒काय॑ । द॒र्॒.श॒पू॒र्ण॒मा॒साविति॑ दर्.श - पू॒र्ण॒मा॒सौ । इ॒ज्येते॒ इति॑ । वै॒श्वा॒न॒रम् । द्वाद॑शकपाल॒मिति॒ द्वाद॑श - क॒पा॒ल॒म् । निरिति॑ । व॒पे॒त् । अ॒मा॒वा॒स्या॑मित्य॑मा - वा॒स्या᳚म् । वा॒ । पौ॒र्ण॒मा॒सीमिति॑ पौर्ण - मा॒सीम् । वा॒ । अ॒ति॒पाद्येत्य॑ति - पाद्य॑ । सं॒ॅव॒थ्स॒र इति॑ सं - व॒थ्स॒रः । वै । अ॒ग्निः । वै॒श्वा॒न॒रः । सं॒ॅव॒थ्स॒रमिति॑ सं - व॒थ्स॒रम् । ए॒व । प्री॒णा॒ति॒ । अथो॒ इति॑ । सं॒ॅव॒थ्स॒रमिति॑ सं - व॒थ्स॒रम् । ए॒व । अ॒स्मै॒ । उपेति॑ । द॒धा॒ति॒ । सु॒व॒र्गस्येति॑ सुवः - गस्य॑ । लो॒कस्य॑ । सम॑ष्ट्या॒ इति॒ सं - अ॒ष्ट्यै॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}