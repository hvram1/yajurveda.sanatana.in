{
  "id": "TS 2.2.5.6",
  "classification": {
    "kanda": "2",
    "prasna": "2",
    "anuvaka": "5",
    "panchasat": "6"
  },
  "header": "TS 2.2.5.6",
  "panchasatInfo": " 28",
  "padaCount": 50,
  "samhita": "-गे॒व तद्-द्वाद॑शकपालो वैश्वान॒रो भ॑वति॒ द्वाद॑श॒ मासाः᳚ संॅवथ्स॒रः सं॑ॅवथ्स॒रः खलु॒ वा अ॒ग्नेर्योनिः॒ स्वामे॒वैनं॒ ॅयोनिं॑ गमय-त्या॒द्य॑म॒स्यान्नं॑ भवति वैश्वान॒रं द्वाद॑शकपालं॒ निर्व॑पेन्मारु॒तꣳ स॒प्तक॑पालं॒ ग्राम॑काम आहव॒नीये॑ वैश्वान॒रमधि॑ श्रयति॒ गार्.ह॑पत्ये मारु॒तं पा॑पवस्य॒सस्य॒ विधृ॑त्यै॒ द्वाद॑शकपालो वैश्वान॒रो भ॑वति॒ द्वाद॑श॒ मासाः᳚ संॅवथ्स॒रः सं॑ॅवथ्स॒रेणै॒वास्मै॑ सजा॒ताꣳश्च्या॑वयति मारु॒तो भ॑वति - [  ] ",
  "pada": "ए॒व । तत् । द्वाद॑शकपाल॒ इति॒ द्वाद॑श - क॒पा॒लः॒ । वै॒श्वा॒न॒रः । भ॒व॒ति॒ । द्वाद॑श । मासाः᳚ । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒र इति॑ सं - व॒थ्स॒रः । खलु॑ । वै । अ॒ग्नेः । योनिः॑ । स्वाम् । ए॒व । ए॒न॒म् । योनि᳚म् । ग॒म॒य॒ति॒ । आ॒द्य᳚म् । अ॒स्य॒ । अन्न᳚म् । भ॒व॒ति॒ । वै॒श्वा॒न॒रम् । द्वाद॑शकपाल॒मिति॒ द्वाद॑श - क॒पा॒ल॒म् । निरिति॑ । व॒पे॒त् । मा॒रु॒तम् । स॒प्तक॑पाल॒मिति॑ स॒प्त - क॒पा॒ल॒म् । ग्राम॑काम॒ इति॒ ग्राम॑ - का॒मः॒ । आ॒ह॒व॒नीय॒ इत्या᳚ - ह॒व॒नीये᳚ । वै॒श्वा॒न॒रम् । अधीति॑ । श्र॒य॒ति॒ । गार्.ह॑पत्य॒ इति॒ गार्.ह॑ - प॒त्ये॒ । मा॒रु॒तम् । पा॒प॒व॒स्य॒सस्येति॑ पाप - व॒स्य॒सस्य॑ । विधृ॑त्या॒ इति॒ वि - धृ॒त्यै॒ । द्वाद॑शकपाल॒ इति॒ द्वाद॑श - क॒पा॒लः॒ । वै॒श्वा॒न॒रः । भ॒व॒ति॒ । द्वाद॑श । मासाः᳚ । सं॒ॅव॒थ्स॒र इति॑ सं-व॒थ्स॒रः । सं॒ॅव॒थ्स॒रेणेति॑ सं - व॒थ्स॒रेण॑ । ए॒व । अ॒स्मै॒ । स॒जा॒तानिति॑ स - जा॒तान् । च्या॒व॒य॒ति॒ । मा॒रु॒तः । भ॒व॒ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}