{
  "id": "TS 2.2.5.2",
  "classification": {
    "kanda": "2",
    "prasna": "2",
    "anuvaka": "5",
    "panchasat": "2"
  },
  "header": "TS 2.2.5.2",
  "panchasatInfo": " 24",
  "padaCount": 50,
  "samhita": "वा ए॒तस्या शा᳚न्तो॒ योनिं॑ प्र॒जायै॑ पशू॒नां निर्द॑हति॒ योऽलं॑ प्र॒जायै॒ सन् प्र॒जां न वि॒न्दते॒ यद्-वै᳚श्वान॒रो द्वाद॑शकपालो॒ भव॑ति संॅवथ्स॒रो वा अ॒ग्नि र्वै᳚श्वान॒रः सं॑ॅवथ्स॒रमे॒व भा॑ग॒धेये॑न शमयति॒ सो᳚ऽस्मै शा॒न्तः स्वाद्योनेः᳚ प्र॒जां प्रज॑नयति वारु॒णेनै॒वैनं॑ ॅवरुणपा॒शान् मु॑ञ्चति दधि॒क्राव्‌ण्णा॑ पुनाति॒ हिर॑ण्यं॒ दक्षि॑णा प॒वित्रं॒ ॅवै हिर॑ण्यं पु॒नात्ये॒वैनं॑- [  ] ",
  "pada": "वै । ए॒तस्य॑ । अशा᳚न्तः । योनि᳚म् । प्र॒जाया॒ इति॑ प्र - जायै᳚ । प॒शू॒नाम् । निरिति॑ । द॒ह॒ति॒ । यः । अल᳚म् । प्र॒जाया॒ इति॑ प्र-जायै᳚ । सन्न् । प्र॒जामिति॑ प्र - जाम् । न । वि॒न्दते᳚ । यत् । वै॒श्वा॒न॒रः । द्वाद॑शकपाल॒ इति॒ द्वाद॑श - क॒पा॒लः॒ । भव॑ति । सं॒ॅव॒थ्स॒र इति॑ सं - व॒थ्स॒रः । वै । अ॒ग्निः । वै॒श्वा॒न॒रः । सं॒ॅव॒थ्स॒रमिति॑ सं - व॒थ्स॒रम् । ए॒व । भा॒ग॒धेये॒नेति॑ भाग - धेये॑न । श॒म॒य॒ति॒ । सः । अ॒स्मै॒ । शा॒न्तः । स्वात् । योनेः᳚ । प्र॒जामिति॑ प्र - जाम् । प्रेति॑ । ज॒न॒य॒ति॒ । वा॒रु॒णेन॑ । ए॒व । ए॒न॒म् । व॒रु॒ण॒पा॒शादिति॑ वरुण - पा॒शात् । मु॒ञ्च॒ति॒ । द॒धि॒क्राव्.ण्णेति॑ दधि - क्राव्.ण्णा᳚ । पु॒ना॒ति॒ । हिर॑ण्यम् । दक्षि॑णा । प॒वित्र᳚म् । वै । हिर॑ण्यम् । पु॒नाति॑ । ए॒व । ए॒न॒म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}