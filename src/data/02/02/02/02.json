{
  "id": "TS 2.2.2.2",
  "classification": {
    "kanda": "2",
    "prasna": "2",
    "anuvaka": "2",
    "panchasat": "2"
  },
  "header": "TS 2.2.2.2",
  "panchasatInfo": " 7",
  "padaCount": 50,
  "samhita": "पुरो॒डाश॑म॒ष्टाक॑पालं॒ निर्व॑पे॒द्य आहि॑ताग्निः॒ सन्न॑व्र॒त्यमि॑व॒ चरे॑द॒ग्निमे॒व व्र॒तप॑तिꣳ॒॒ स्वेन॑ भाग॒धेये॒नोप॑ धावति॒ स ए॒वैनं॑ ॅव्र॒तमा ल॑भंयति॒ व्रत्यो॑ भवत्य॒ग्नये॑ रक्षो॒घ्ने पु॑रो॒डाश॑म॒ष्टाक॑पालं॒ निर्व॑पे॒द्यꣳ रक्षाꣳ॑सि॒ सचे॑रन्न॒ग्निमे॒व र॑क्षो॒हणꣳ॒॒ स्वेन॑ भाग॒धेये॒नोप॑ धावति॒ स ए॒वास्मा॒द्-रक्षाꣳ॒॒स्यप॑ हन्ति॒ निशि॑तायां॒ निर्व॑पे॒ - [  ] ",
  "pada": "पु॒रो॒डाश᳚म् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । यः । आहि॑ताग्नि॒रित्याहि॑त-अ॒ग्निः॒ । सन्न् । अ॒व्र॒त्यम् । इ॒व॒ । चरे᳚त् । अ॒ग्निम् । ए॒व । व्र॒तप॑ति॒मिति॑ व्र॒त - प॒ति॒म् । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । सः । ए॒व । ए॒न॒म् । व्र॒तम् । एति॑ । लं॒भ॒य॒ति॒ । व्रत्यः॑ । भ॒व॒ति॒ । अ॒ग्नये᳚ । र॒क्षो॒घ्न इति॑ रक्षः - घ्ने । पु॒रो॒डाश᳚म् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । यम् । रक्षाꣳ॑सि । सचे॑रन्न् । अ॒ग्निम् । ए॒व । र॒क्षो॒हण॒मिति॑ रक्षः - हन᳚म् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सः । ए॒व । अ॒स्मा॒त् । रक्षाꣳ॑सि । अपेति॑ । ह॒न्ति॒ । निशि॑ताया॒मिति॒ नि - शि॒ता॒या॒म् । निरिति॑ । व॒पे॒त् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}