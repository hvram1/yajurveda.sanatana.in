{
  "id": "TS 2.2.2.4",
  "classification": {
    "kanda": "2",
    "prasna": "2",
    "anuvaka": "2",
    "panchasat": "4"
  },
  "header": "TS 2.2.2.4",
  "panchasatInfo": " 9",
  "padaCount": 50,
  "samhita": "वा प्र॒मीये॑र॒न्. यो वा॑ बिभी॒यादे॒षा वा अ॑स्य भेष॒ज्या॑ त॒नूर्यथ् सु॑रभि॒मती॒तयै॒वास्मै॑ भेष॒जं क॑रोति सुरभि॒मते॑ भवति पूतीग॒न्धस्या- प॑हत्या अ॒ग्नये॒ क्षाम॑वते पुरो॒डाश॑म॒ष्टाक॑पालं॒ निर्व॑पेथ् संग्रा॒मे संॅय॑त्ते भाग॒धेये॑नै॒वैनꣳ॑ शमयि॒त्वा परा॑न॒भि निर्दि॑शति॒ यमव॑रेषां॒ ॅविद्ध्य॑न्ति॒ जीव॑ति॒ स यं परे॑षां॒ प्र स मी॑यते॒ जय॑ति॒ तꣳ स॑ग्रां॒म - [  ] ",
  "pada": "वा॒ । प्र॒मीये॑र॒न्निति॑ प्र - मीये॑रन्न् । यः । वा॒ । बि॒भी॒यात् । ए॒षा । वै । अ॒स्य॒ । भे॒ष॒ज्या᳚ । त॒नूः । यत् । सु॒र॒भि॒मतीति॑ सुरभि-मती᳚ । तया᳚ । ए॒व । अ॒स्मै॒ । भे॒ष॒जम् । क॒रो॒ति॒ । सु॒र॒भि॒मत॒ इति॑ सुरभि - मते᳚ । भ॒व॒ति॒ । पू॒ती॒ग॒न्धस्येति॑ पूति - ग॒न्धस्य॑ । अप॑हत्या॒ इत्यप॑ - ह॒त्यै॒ । अ॒ग्नये᳚ । क्षाम॑वत॒ इति॒ क्षाम॑ - व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । स॒ङ्ग्रा॒म इति॑ सं - ग्रा॒मे । संॅय॑त्त॒ इति॒ सं - य॒त्ते॒ । भा॒ग॒धेये॒नेति॑ भाग - धेये॑न । ए॒व । ए॒न॒म् । श॒म॒यि॒त्वा । परान्॑ । अ॒भि । निरिति॑ । दि॒श॒ति॒ । यम् । अव॑रेषाम् । विद्ध्य॑न्ति । जीव॑ति । सः । यम् । परे॑षाम् । प्रेति॑ । सः । मी॒य॒ते॒ । जय॑ति । तम् । स॒ङ्ग्रा॒ममिति॑ सं - ग्रा॒मम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}