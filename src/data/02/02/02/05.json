{
  "id": "TS 2.2.2.5",
  "classification": {
    "kanda": "2",
    "prasna": "2",
    "anuvaka": "2",
    "panchasat": "5"
  },
  "header": "TS 2.2.2.5",
  "panchasatInfo": " 10 ",
  "padaCount": 54,
  "samhita": "-म॒भि वा ए॒ष ए॒तानु॑च्यति॒ येषां᳚ पूर्वाप॒रा अ॒न्वञ्चः॑ प्र॒मीय॑न्ते पुरुषाहु॒तिर्ह्य॑स्य प्रि॒यत॑मा॒ग्नये॒ क्षाम॑वते पुरो॒डाश॑म॒ष्टाक॑पालं॒ निर्व॑पेद्-भाग॒धेये॑नै॒वैनꣳ॑ शमयति॒ नैषां᳚ पु॒राऽऽ*यु॒षोप॑रः॒ प्रमी॑यते॒ऽभि वा ए॒ष ए॒तस्य॑ गृ॒हानु॑च्यति॒ यस्य॑ गृ॒हान् दह॑त्य॒ग्नये॒ क्षाम॑वते पुरो॒डाश॑म॒ष्टाक॑पालं॒ निर्व॑पेद्-भाग॒धेये॑नै॒वैनꣳ॑ शमयति॒ ना ( )-स्याप॑रं गृ॒हान् द॑हति ॥",
  "pada": "अ॒भीति॑ । वै । ए॒षः । ए॒तान् । उ॒च्य॒ति॒ । येषा᳚म् । पू॒र्वा॒प॒रा इति॑ पूर्व - अ॒प॒राः । अ॒न्वञ्चः॑ । प्र॒मीय॑न्त॒ इति॑ प्र - मीय॑न्ते । पु॒रु॒षा॒हु॒तिरिति॑ पुरुष - आ॒हु॒तिः । हि । अ॒स्य॒ । प्रि॒यत॒मेति॑ प्रि॒य - त॒मा॒ । अ॒ग्नये᳚ । क्षाम॑वत॒ इति॒ क्षाम॑ - व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । भा॒ग॒धेये॒नेति॑ भाग - धेये॑न । ए॒व । ए॒न॒म् । श॒म॒य॒ति॒ । न । ए॒षा॒म् । पु॒रा । आयु॑षः । अप॑रः । प्रेति॑ । मी॒य॒ते॒ । अ॒भीति॑ । वै । ए॒षः । ए॒तस्य॑ । गृ॒हान् । उ॒च्य॒ति॒ । यस्य॑ । गृ॒हान् । दह॑ति । अ॒ग्नये᳚ । क्षाम॑वत॒ इति॒ क्षाम॑ - व॒ते॒ । पु॒रो॒डाश᳚म् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । भा॒ग॒धेये॒नेति॑ भाग - धेये॑न । ए॒व । ए॒न॒म् । श॒म॒य॒ति॒ । न ( ) । अ॒स्य॒ । अप॑रम् । गृ॒हान् । द॒ह॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}