{
  "id": "TS 2.2.12.3",
  "classification": {
    "kanda": "2",
    "prasna": "2",
    "anuvaka": "12",
    "panchasat": "3"
  },
  "header": "TS 2.2.12.3",
  "panchasatInfo": " 66",
  "padaCount": 50,
  "samhita": "महिनि ॥ स्तोमा॑सस्त्वा विचारिणि॒ प्रति॑ष्टोभन्त्य॒क्तुभिः॑ । प्रया वाजं॒ न हेष॑न्तं पे॒रुमस्य॑स्यर्जुनि ॥ ऋ॒दू॒दरे॑ण॒ सख्या॑ सचेय॒ यो मा॒ न रिष्ये᳚द्धर्यश्व पी॒तः । अ॒यं ॅयः सोमो॒ न्यधा᳚य्य॒स्मे तस्मा॒ इन्द्रं॑ प्र॒तिर॑मे॒म्यच्छ॑ ॥ आपा᳚न्तमन्युस्तृ॒पल॑-प्रभर्मा॒ धुनिः॒ शिमी॑ वा॒ञ्छरु॑माꣳ ऋजी॒षी । सोमो॒ विश्वा᳚न्यत॒सा वना॑नि॒ नार्वागिन्द्रं॑ प्रति॒माना॑नि देभुः ॥ प्र - [  ] ",
  "pada": "म॒हि॒नि॒ ।  । स्तोमा॑सः । त्वा॒ । वि॒चा॒रि॒णीति॑ वि - चा॒रि॒णि॒ । प्रतीति॑ । स्तो॒भ॒न्ति॒ । अ॒क्तुभि॒रित्य॒क्तु - भिः॒ ।  । प्रेति॑ । या । वाज᳚म् । न । हेष॑न्तम् । पे॒रुम् । अस्य॑सि । अ॒र्जु॒नि॒ ।  । ऋ॒दू॒दरे॑ण । सख्या᳚ । स॒चे॒य॒ । यः । मा॒ । न । रिष्ये᳚त् । ह॒र्य॒श्वेति॑ हरि-अ॒श्व॒ । पी॒तः ।  । अ॒यम् । यः । सोमः॑ । न्यधा॒यीति॑ नि - अधा॑यि । अ॒स्मे इति॑ । तस्मै᳚ । इन्द्र᳚म् । प्र॒तिर॒मिति॑ प्र - तिर᳚म् । ए॒मि॒ । अच्छ॑ ।  । आपा᳚न्तमन्यु॒रित्यापा᳚न्त - म॒न्युः॒ । तृ॒पल॑प्रभ॒र्मेति॑ तृ॒पल॑ - प्र॒भ॒र्मा॒ । धुनिः॑ । शिमी॑वान् । शरु॑मा॒निति॒ शरु॑ - मा॒न् । ऋ॒जी॒षी ।  । सोमः॑ । विश्वा॑नि । अ॒त॒सा । वना॑नि । न । अ॒र्वाक् । इन्द्र᳚म् । प्र॒ति॒माना॒नीति॑ प्रति - माना॑नि । दे॒भुः॒ ।  । प्रेति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}