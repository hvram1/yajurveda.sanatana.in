{
  "id": "TS 2.2.12.1",
  "classification": {
    "kanda": "2",
    "prasna": "2",
    "anuvaka": "12",
    "panchasat": "1"
  },
  "header": "TS 2.2.12.1",
  "panchasatInfo": " 64",
  "padaCount": 50,
  "samhita": "हि॒र॒ण्य॒ग॒र्भ >1, आपो॑ ह॒ यत् >2, प्रजा॑पते >3 ॥ स वे॑द पु॒त्रः पि॒तरꣳ॒॒ स मा॒तरꣳ॒॒ स सू॒नुभ॑र्व॒थ् स भु॑व॒त् पुन॑र्मघः । स द्यामौर्णो॑द॒न्तरि॑क्षꣳ॒॒ स सुवः॒ स विश्वा॒ भुवो॑ अभव॒थ् स आ*ऽभ॑वत् ॥ उदु॒ त्यं >4, चि॒त्रं >5 ॥ स प्र॑त्न॒वन्नवी॑य॒साऽ*ग्ने᳚ द्यु॒म्नेन॑ सं॒ॅयता᳚ । बृ॒हत् त॑तन्थ भा॒नुना᳚ ॥ नि काव्या॑ वे॒धसः॒ शश्व॑तस्क॒र्॒.हस्ते॒ दधा॑नो॒ - [  ] ",
  "pada": "हि॒र॒ण्य॒ग॒र्भ इति॑ हिरण्य - ग॒र्भः । आपः॑ । ह॒ । यत् । प्रजा॑पत॒ इति॒ प्रजा᳚ - प॒ते॒ ।  । सः । वे॒द॒ । पु॒त्रः । पि॒तर᳚म् । सः । मा॒तर᳚म् । सः । सू॒नुः । भु॒व॒त् । सः । भु॒व॒त् । पुन॑र्मघ॒ इति॒ पुनः॑ - म॒घः॒ ।  । सः । द्याम् । और्णो᳚त् । अ॒न्तरि॑क्षम् । सः । सुवः॑ । सः । विश्वाः᳚ । भुवः॑ । अ॒भ॒व॒त् । सः । एति॑ । अ॒भ॒व॒त् ।  । उदिति॑ । उ॒ । त्यम् । चि॒त्रम् ।  । सः । प्र॒त्न॒वदिति॑ प्रत्न-वत् । नवी॑यसा । अग्ने᳚ । द्यु॒म्नेन॑ । सं॒ॅयतेति॑ सं - यता᳚ ।  । बृ॒हत् । त॒त॒न्थ॒ । भा॒नुना᳚ ।  । नीति॑ । काव्या᳚ । वे॒धसः॑ । शश्व॑तः । कः॒ । हस्ते᳚ । दधा॑नः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}