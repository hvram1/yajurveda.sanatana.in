{
  "id": "TS 2.2.12.2",
  "classification": {
    "kanda": "2",
    "prasna": "2",
    "anuvaka": "12",
    "panchasat": "2"
  },
  "header": "TS 2.2.12.2",
  "panchasatInfo": " 65",
  "padaCount": 50,
  "samhita": "नर्या॑ पु॒रूणि॑ । अ॒ग्निर्भु॑वद्रयि॒पती॑ रयी॒णाꣳ स॒त्रा च॑क्रा॒णो अ॒मृता॑नि॒ विश्वा᳚ ॥ हिर॑ण्यपाणिमू॒तये॑ सवि॒तार॒मुप॑ ह्वये । स चेत्ता॑ दे॒वता॑ प॒दं ॥वा॒मम॒द्य स॑वितर्वा॒ममु॒ श्वो दि॒वेदि॑वे वा॒मम॒स्मभ्यꣳ॑ सावीः । वा॒मस्य॒ हि क्षय॑स्य देव॒ भूरे॑र॒या धि॒या वा॑म॒भाजः॑ स्याम ॥बडि॒त्था पर्व॑तानां खि॒द्रं बि॑भर्.षि पृथिवि । प्र या भू॑मि प्रवत्वति म॒ह्ना जि॒नोषि॑ - [  ] ",
  "pada": "नर्या᳚ । पु॒रूणि॑ ।  । अ॒ग्निः । भु॒व॒त् । र॒यि॒पति॒रिति॑ रयि - पतिः॑ । र॒यी॒णाम् । स॒त्रा । च॒क्रा॒णः । अ॒मृता॑नि । विश्वा᳚ ।  । हिर॑ण्यपाणि॒मिति॒ हिर॑ण्य - पा॒णि॒म् । ऊ॒तये᳚ । स॒वि॒तार᳚म् । उपेति॑ । ह्व॒ये॒ ।  । सः । चेत्ता᳚ । दे॒वता᳚ । प॒दम् ।  । वा॒मम् । अ॒द्य । स॒वि॒तः॒ । वा॒मम् । उ॒ । श्वः । दि॒वेदि॑व॒ इति॑ दि॒वे - दि॒वे॒ । वा॒मम् । अ॒स्मभ्य॒मित्य॒स्म - भ्य॒म् । सा॒वीः॒ ।  । वा॒मस्य॑ । हि । क्षय॑स्य । दे॒व॒ । भूरेः᳚ । अ॒या । धि॒या । वा॒म॒भाज॒ इति॑ वाम - भाजः॑ । स्या॒म॒ ।  । बट् । इ॒त्था । पर्व॑तानाम् । खि॒द्रम् । बि॒भ॒र्॒.षि॒ । पृ॒थि॒वि॒ ।  । प्रेति॑ । या । भू॒मि॒ । प्र॒व॒त्व॒ति॒ । म॒ह्ना । जि॒नोषि॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}