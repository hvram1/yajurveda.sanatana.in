{
  "id": "TS 2.2.3.4",
  "classification": {
    "kanda": "2",
    "prasna": "2",
    "anuvaka": "3",
    "panchasat": "4"
  },
  "header": "TS 2.2.3.4",
  "panchasatInfo": " 14 ",
  "padaCount": 38,
  "samhita": "-म॒ष्टाक॑पालं॒ निर्व॑पे॒त् तेज॑स्कामो॒ऽग्निमे॒व तेज॑स्वन्तꣳ॒॒ स्वेन॑ भाग॒धेये॒नोप॑ धावति॒ स ए॒वास्मि॒न् तेजो॑ दधाति तेज॒स्व्ये॑व भ॑वत्य॒ग्नये॑ साह॒न्त्याय॑ पुरो॒डाश॑म॒ष्टाक॑पालं॒ निर्व॑पे॒थ् सीक्ष॑माणो॒ ऽग्निमे॒व सा॑ह॒न्त्यꣳ स्वेन॑ भाग॒धेये॒नोप॑ धावति॒ तेनै॒व स॑हते॒ यꣳ सीक्ष॑ते ॥",
  "pada": "अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । तेज॑स्काम॒ इति॒ तेजः॑ - का॒मः॒ । अ॒ग्निम् । ए॒व । तेज॑स्वन्तम् । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । सः । ए॒व । अ॒स्मि॒न्न् । तेजः॑ । द॒धा॒ति॒ । ते॒ज॒स्वी । ए॒व । भ॒व॒ति॒ । अ॒ग्नये᳚ । सा॒ह॒न्त्याय॑ । पु॒रो॒डाश᳚म् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । सीक्ष॑माणः । अ॒ग्निम् । ए॒व । सा॒ह॒न्त्यम् । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । तेन॑ । ए॒व । स॒ह॒ते॒ । यम् । सीक्ष॑ते ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}