{
  "id": "TS 2.2.11.1",
  "classification": {
    "kanda": "2",
    "prasna": "2",
    "anuvaka": "11",
    "panchasat": "1"
  },
  "header": "TS 2.2.11.1",
  "panchasatInfo": " 58",
  "padaCount": 50,
  "samhita": "ऐ॒न्द्रमेका॑दशकपालं॒ निर्व॑पेन्मारु॒तꣳ स॒प्तक॑पालं॒ ग्राम॑काम॒ इन्द्रं॑ चै॒व म॒रुत॑श्च॒ स्वेन॑ भाग॒धेये॒नोप॑ धावति॒ त ए॒वास्मै॑ सजा॒तान् प्रय॑च्छन्ति ग्रा॒म्ये॑व भ॑वत्याहव॒नीय॑ ऐ॒न्द्रमधि॑ श्रयति॒ गार्.ह॑पत्ये मारु॒तं पा॑पवस्य॒सस्य॒ विधृ॑त्यै स॒प्तक॑पालो मारु॒तो भ॑वति स॒प्तग॑णा॒ वै म॒रुतो॑गण॒श ए॒वास्मै॑ सजा॒तानव॑ रुन्धेऽनू॒च्यमा॑न॒ आ सा॑दयति॒ विश॑मे॒वा - [  ] ",
  "pada": "ऐ॒न्द्रम् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । मा॒रु॒तम् । स॒प्तक॑पाल॒मिति॑ स॒प्त - क॒पा॒ल॒म् । ग्राम॑काम॒ इति॒ ग्राम॑ - का॒मः॒ । इन्द्र᳚म् । च॒ । ए॒व । म॒रुतः॑ । च॒ । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । ते । ए॒व । अ॒स्मै॒ । स॒जा॒तानिति॑ स-जा॒तान् । प्रेति॑ । य॒च्छ॒न्ति॒ । ग्रा॒मी । ए॒व । भ॒व॒ति॒ । आ॒ह॒व॒नीय॒ इत्या᳚ - ह॒व॒नीये᳚ । ऐ॒न्द्रम् । अधीति॑ । श्र॒य॒ति॒ । गार्.ह॑पत्य॒ इति॒ गार्.ह॑ - प॒त्ये॒ । मा॒रु॒तम् । पा॒प॒व॒स्य॒सस्येति॑ पाप - व॒स्य॒सस्य॑ । विधृ॑त्या॒ इति॒ वि - धृ॒त्यै॒ । स॒प्तक॑पाल॒ इति॑ स॒प्त - क॒पा॒लः॒ । मा॒रु॒तः । भ॒व॒ति॒ । स॒प्तग॑णा॒ इति॑ स॒प्त - ग॒णाः॒ । वै । म॒रुतः॑ । ग॒ण॒श इति॑ गण-शः । ए॒व । अ॒स्मै॒ । स॒जा॒तानिति॑ स - जा॒तान् । अवेति॑ । रु॒न्धे॒ । अ॒नू॒च्यमा॑न॒ इत्य॑नु - उ॒च्यमा॑ने । एति॑ । सा॒द॒य॒ति॒ । विश᳚म् । ए॒व । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}