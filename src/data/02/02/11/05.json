{
  "id": "TS 2.2.11.5",
  "classification": {
    "kanda": "2",
    "prasna": "2",
    "anuvaka": "11",
    "panchasat": "5"
  },
  "header": "TS 2.2.11.5",
  "panchasatInfo": " 62",
  "padaCount": 50,
  "samhita": "भवतः प्रि॒यमे॒वैनꣳ॑ समा॒नानां᳚ करोति द्वि॒पदा॑ पुरोऽनुवा॒क्या॑ भवति द्वि॒पद॑ ए॒वाव॑ रुन्धे॒ चतु॑ष्पदा या॒ज्या॑ चतु॑ष्पद ए॒व प॒शूनव॑ रुन्धे देवासु॒राः संॅय॑त्ता आस॒न् ते दे॒वा मि॒थो विप्रि॑या आस॒न् ते᳚ (1॒) ऽन्यो᳚ऽन्यस्मै॒ ज्यैष्‌ठ्या॒या-ति॑ष्ठमानाश्चतु॒र्द्धा व्य॑क्रामन्न॒ग्निर्वसु॑भिः॒ सोमो॑ रु॒द्रैरिन्द्रो॑ म॒रुद्भि॒र्वरु॑ण आदि॒त्यैः स इन्द्रः॑ प्र॒जाप॑ति॒मुपा॑धाव॒त् त - [  ] ",
  "pada": "भ॒व॒तः॒ । प्रि॒यम् । ए॒व । ए॒न॒म् । स॒मा॒नाना᳚म् । क॒रो॒ति॒ । द्वि॒पदेति॑ द्वि - पदा᳚ । पु॒रो॒नु॒वा॒क्येति॑ पुरः - अ॒नु॒वा॒क्या᳚ । भ॒व॒ति॒ । द्वि॒पद॒ इति॑ द्वि - पदः॑ । ए॒व । अवेति॑ । रु॒न्धे॒ । चतु॑ष्प॒देति॒ चतुः॑ - प॒दा॒ । या॒ज्या᳚ । चतु॑ष्पद॒ इति॒ चतुः॑ - प॒दः॒ । ए॒व । प॒शून् । अवेति॑ । रु॒न्धे॒ । दे॒वा॒सु॒रा इति॑ देव - अ॒सु॒राः । संॅय॑त्ता॒ इति॒ सं - य॒त्ताः॒ । आ॒स॒न्न् । ते । दे॒वाः । मि॒थः । विप्रि॑या॒ इति॒ वि - प्रि॒याः॒ । आ॒स॒न्न् । ते । अ॒न्यः । अ॒न्यस्मै᳚ । ज्यैष्ठ्या॑य । अति॑ष्ठमानाः । च॒तु॒र्द्धेति॑ चतुः - धा । वीति॑ । अ॒क्रा॒म॒न्न् । अ॒ग्निः । वसु॑भि॒रिति॒ वसु॑ - भिः॒ । सोमः॑ । रु॒द्रैः । इन्द्रः॑ । म॒रुद्भि॒रिति॑ म॒रुत् - भिः॒ । वरु॑णः । आ॒दि॒त्यैः । सः । इन्द्रः॑ । प्र॒जाप॑ति॒मिति॑ प्र॒जा - प॒ति॒म् । उपेति॑ । अ॒धा॒व॒त् । तम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}