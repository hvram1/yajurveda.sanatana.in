{
  "id": "TS 2.2.11.3",
  "classification": {
    "kanda": "2",
    "prasna": "2",
    "anuvaka": "11",
    "panchasat": "3"
  },
  "header": "TS 2.2.11.3",
  "panchasatInfo": " 60",
  "padaCount": 50,
  "samhita": "निर्व॑पे॒द्यः का॒मये॑त॒ कल्पे॑र॒न्निति॑ यथादेव॒तम॑व॒दाय॑ यथा देव॒तं ॅय॑जेद्-भाग॒धेये॑नै॒वैनान्॑ यथाय॒थं क॑ल्पयति॒ कल्प॑न्त ए॒वैन्द्र-मेका॑दशकपालं॒ निर्व॑पेद्-वैश्वदे॒वं द्वाद॑शकपालं॒ ग्राम॑काम॒ इन्द्रं॑ चै॒व विश्वाꣳ॑श्च दे॒वान्थ्-स्वेन॑ भाग॒धेये॒नोप॑ धावति॒ त ए॒वास्मै॑ सजा॒तान् प्रय॑च्छन्ति ग्रा॒म्ये॑व भ॑वत्यै॒न्द्रस्या॑व॒दाय॑ वैश्वदे॒वस्याव॑ द्ये॒दथै॒न्द्रस्यो॒- [  ] ",
  "pada": "निरिति॑ । व॒पे॒त् । यः । का॒मये॑त । कल्पे॑रन्न् । इति॑ । य॒था॒द॒व॒तमिति॑ यथा - दे॒व॒तम् । अ॒व॒दायेत्य॑व - दाय॑ । य॒था॒दे॒व॒तमिति॑ यथा - दे॒व॒तम् । य॒जे॒त् । भा॒ग॒धेये॒नेति॑ भाग-धेये॑न । ए॒व । ए॒ना॒न् । य॒था॒य॒थमिति॑ यथा - य॒थम् । क॒ल्प॒य॒ति॒ । कल्प॑न्ते । ए॒व । ऐ॒न्द्रम् । एका॑दशकपाल॒मित्येका॑दश - क॒पा॒ल॒म् । निरिति॑ । व॒पे॒त् । वै॒श्व॒दे॒वमिति॑ वैश्व - दे॒वम् । द्वाद॑शकपाल॒मिति॒ द्वाद॑श - क॒पा॒ल॒म् । ग्राम॑काम॒ इति॒ ग्राम॑ - का॒मः॒ । इन्द्र᳚म् । च॒ । ए॒व । विश्वान्॑ । च॒ । दे॒वान् । स्वेन॑ । भा॒ग॒धेये॒नेति॑ भाग - धेये॑न । उपेति॑ । धा॒व॒ति॒ । ते । ए॒व । अ॒स्मै॒ । स॒जा॒तानिति॑ स - जा॒तान् । प्रेति॑ । य॒च्छ॒न्ति॒ । ग्रा॒मी । ए॒व । भ॒व॒ति॒ । ऐ॒न्द्रस्य॑ । अ॒व॒दायेत्य॑व - दाय॑ । वै॒श्व॒दे॒वस्येति॑ वैश्व-दे॒वस्य॑ । अवेति॑ । द्ये॒त् । अथ॑ । ऐ॒न्द्रस्य॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}