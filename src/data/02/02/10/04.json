{
  "id": "TS 2.2.10.4",
  "classification": {
    "kanda": "2",
    "prasna": "2",
    "anuvaka": "10",
    "panchasat": "4"
  },
  "header": "TS 2.2.10.4",
  "panchasatInfo": " 56",
  "padaCount": 50,
  "samhita": "प्र॒जाꣳ सो॑मारौ॒द्रं च॒रुं निर्व॑पेदभि॒चरन्᳚-थ्सौ॒म्यो वै दे॒वत॑या॒ पुरु॑ष ए॒ष रु॒द्रो यद॒ग्निः स्वाया॑ ए॒वैनं॑ दे॒वता॑यै नि॒ष्क्रीय॑ रु॒द्रायापि॑ दधाति ता॒जगार्ति॒मार्च्छ॑ति सोमारौ॒द्रं च॒रुं निर्व॑पे॒-ज्ज्योगा॑मयावी॒ सोमं॒ ॅवा ए॒तस्य॒ रसो॑ गच्छत्य॒ग्निꣳ शरी॑रं॒ ॅयस्य॒ ज्योगा॒मय॑ति॒ सोमा॑दे॒वास्य॒ रसं॑ निष्क्री॒णात्य॒ग्नेः शरी॑रमु॒त यदी॒ - [  ] ",
  "pada": "प्र॒जामिति॑ प्र -जाम् । सो॒मा॒रौ॒द्रमिति॑ सोमा - रौ॒द्रम् । च॒रुम् । निरिति॑ । व॒पे॒त् । अ॒भि॒चर॒न्नित्य॑भि-चरन्न्॑ । सौ॒म्यः । वै । दे॒वत॑या । पुरु॑षः । ए॒षः । रु॒द्रः । यत् । अ॒ग्निः । स्वायाः᳚ । ए॒व । ए॒न॒म् । दे॒वता॑यै । नि॒ष्क्रीयेति॑ निः - क्रीय॑ । रु॒द्राय॑ । अपीति॑ । द॒धा॒ति॒ । ता॒जक् । आर्ति᳚म् । एति॑ । ऋ॒च्छ॒ति॒ । सो॒मा॒रौ॒द्रमिति॑ सोमा-रौ॒द्रम् । च॒रुम् । निरिति॑ । व॒पे॒त् । ज्योगा॑मया॒वीति॒ ज्योक् - आ॒म॒या॒वी॒ । सोम᳚म् । वै । ए॒तस्य॑ । रसः॑ । ग॒च्छ॒ति॒ । अ॒ग्निम् । शरी॑रम् । यस्य॑ । ज्योक् । आ॒मय॑ति । सोमा᳚त् । ए॒व । अ॒स्य॒ । रस᳚म् । नि॒ष्क्री॒णातीति॑ निः - क्री॒णाति॑ । अ॒ग्नेः । शरी॑रम् । उ॒त । यदि॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}