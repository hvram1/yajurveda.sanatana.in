{
  "id": "TS 2.2.10.1",
  "classification": {
    "kanda": "2",
    "prasna": "2",
    "anuvaka": "10",
    "panchasat": "1"
  },
  "header": "TS 2.2.10.1",
  "panchasatInfo": " 53",
  "padaCount": 50,
  "samhita": "अ॒सावा॑दि॒त्यो न व्य॑रोचत॒ तस्मै॑ दे॒वाः प्राय॑श्चित्तिमैच्छ॒न् तस्मा॑ ए॒तꣳ सो॑मारौ॒द्रं च॒रुं निर॑वप॒न् तेनै॒वास्मि॒न् रुच॑मदधु॒र्यो ब्र॑ह्मवर्च॒सका॑मः॒ स्यात् तस्मा॑ ए॒तꣳ सो॑मारौ॒द्रं च॒रुं निर्व॑पे॒थ् सोमं॑ चै॒व रु॒द्रं च॒ स्वेन॑ भाग॒धेये॒नोप॑ धावति॒ तावे॒वास्मि॑न् ब्रह्मवर्च॒सं ध॑त्तो ब्रह्मवर्च॒स्ये॑व भ॑वति तिष्यापूर्णमा॒से निर्व॑पेद्-रु॒द्रो - [  ] ",
  "pada": "अ॒सौ । आ॒दि॒त्यः । न । वीति॑ । अ॒रो॒च॒त॒ । तस्मै᳚ । दे॒वाः । प्राय॑श्चित्तिम् । ऐ॒च्छ॒न्न् । तस्मै᳚ । ए॒तम् । सो॒मा॒रौ॒द्रमिति॑ सोमा-रौ॒द्रम् । च॒रुम् । निरिति॑ । अ॒व॒प॒न्न् । तेन॑ । ए॒व । अ॒स्मि॒न्न् । रुच᳚म् । अ॒द॒धुः॒ । यः । ब्र॒ह्म॒व॒र्च॒सका॑म॒ इति॑ ब्रह्मवर्च॒स - का॒मः॒ । स्यात् । तस्मै᳚ । ए॒तम् । सो॒मा॒रौ॒द्रमिति॑ सोमा - रौ॒द्रम् । च॒रुम् । निरिति॑ । व॒पे॒त् । सोम᳚म् । च॒ । ए॒व । रु॒द्रम् । च॒ । स्वेन॑ । भा॒ग॒धेये॒नेति॑ भाग-धेये॑न । उपेति॑ । धा॒व॒ति॒ । तौ । ए॒व । अ॒स्मि॒न्न् । ब्र॒ह्म॒व॒र्च॒समिति॑ ब्रह्म - व॒र्च॒सम् । ध॒त्तः॒ । ब्र॒ह्म॒व॒र्च॒सीति॑ ब्रह्म - व॒र्च॒सी । ए॒व । भ॒व॒ति॒ । ति॒ष्या॒पू॒र्ण॒मा॒स इति॑ तिष्या - पू॒र्ण॒मा॒से । निरिति॑ । व॒पे॒त् । रु॒द्रः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}