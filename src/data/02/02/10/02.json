{
  "id": "TS 2.2.10.2",
  "classification": {
    "kanda": "2",
    "prasna": "2",
    "anuvaka": "10",
    "panchasat": "2"
  },
  "header": "TS 2.2.10.2",
  "panchasatInfo": " 54",
  "padaCount": 50,
  "samhita": "वै ति॒ष्यः॑ सोमः॑ पू॒र्णमा॑सः सा॒क्षादे॒व ब्र॑ह्मवर्च॒समव॑ रुन्धे॒ परि॑श्रिते याजयति ब्रह्मवर्च॒सस्य॒ परि॑गृहीत्यै श्वे॒तायै᳚ श्वे॒तव॑थ्सायै दु॒ग्धं म॑थि॒तमाज्यं॑ भव॒त्याज्यं॒ प्रोक्ष॑ण॒माज्ये॑न मार्जयन्ते॒ याव॑दे॒व ब्र॑ह्मवर्च॒सं तथ् सर्वं॑ करो॒त्यति॑ ब्रह्मवर्च॒सं क्रि॑यत॒ इत्या॑हुरीश्व॒रो दु॒श्चर्मा॒ भवि॑तो॒रिति॑ मान॒वी ऋचौ॑ धा॒य्ये॑ कुर्या॒द्-यद्वै किञ्च॒ मनु॒रव॑द॒त्-तद्-भ॑ष॒जं - [  ] ",
  "pada": "वै । ति॒ष्यः॑ । सोमः॑ । पू॒र्णमा॑स॒ इति॑ पू॒र्ण - मा॒सः॒ । सा॒क्षादिति॑ स - अ॒क्षात् । ए॒व । ब्र॒ह्म॒व॒र्च॒समिति॑ ब्रह्म - व॒र्च॒सम् । अवेति॑ । रु॒न्धे॒ । परि॑श्रित॒ इति॒ परि॑ - श्रि॒ते॒ । या॒ज॒य॒ति॒ । ब्र॒ह्म॒व॒र्च॒सस्येति॑ ब्रह्म - व॒र्च॒सस्य॑ । परि॑गृहीत्या॒ इति॒ परि॑ - गृ॒ही॒त्यै॒ । श्वे॒तायै᳚ । श्वे॒तव॑थ्साया॒ इति॑ श्वे॒त - व॒थ्सा॒यै॒ । दु॒ग्धम् । म॒थि॒तम् । आज्य᳚म् । भ॒व॒ति॒ । आज्य᳚म् । प्रोक्ष॑ण॒मिति॑ प्र-उक्ष॑णम् । आज्ये॑न । मा॒र्ज॒य॒न्ते॒ । याव॑त् । ए॒व । ब्र॒ह्म॒व॒र्च॒समिति॑ ब्रह्म - व॒र्च॒सम् । तत् । सर्व᳚म् । क॒रो॒ति॒ । अतीति॑ । ब्र॒ह्म॒व॒र्च॒समिति॑ ब्रह्म - व॒र्च॒सम् । क्रि॒य॒ते॒ । इति॑ । आ॒हुः॒ । ई॒श्व॒रः । दु॒श्चर्मेति॑ दुः - चर्मा᳚ । भवि॑तोः । इति॑ । मा॒न॒वी इति॑ । ऋचौ᳚ । धा॒य्ये॑ इति॑ । कु॒र्या॒त् । यत् । वै । किम् । च॒ । मनुः॑ । अव॑दत् । तत् । भे॒ष॒जम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n"
}