{
  "id": "TA 6.14.1",
  "classification": {
    "prapaataka": "6",
    "anuvaka": "14",
    "panchasat": "1"
  },
  "header": "TA 6.14.1",
  "samhita": "आ॒दि॒त्यो वा ए॒ष ए॒तन् म॒ण्डलं॒ तप॑ति॒ तत्र॒ ता ऋच॒स्तदृ॒चा म॑ण्डलꣳ॒॒ स ऋ॒चां ॅलो॒कोऽथ॒य ए॒ष ए॒तस्मि॑न् म॒ण्डले॒ऽर्चिर् दी॒प्यते॒ तानि॒ सामा॑नि॒ स सा॒म्नां ॅलो॒कोऽथ॒ य ए॒ष ए॒तस्मि॑न् म॒ण्डले॒ऽर्चिषि॒ पुरु॑ष॒स्तानि॒ यजूꣳ॑षि॒ स यजु॑षा मण्डलꣳ॒॒ स यजु॑षां ॅलो॒कः सैषा त्र॒य्येव॑ वि॒द्या त॑पति॒ य ए॒षो᳚ऽन्त-रा॑दि॒त्ये हि॑र॒ण्मयः॒ पुरु॑षः ।",
  "korvai": ""
}