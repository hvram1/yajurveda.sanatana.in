{
  "id": "TA 6.69.1",
  "classification": {
    "prapaataka": "6",
    "anuvaka": "69",
    "panchasat": "1"
  },
  "header": "TA 6.69.1",
  "samhita": "श्र॒द्धायां᳚ प्रा॒णे निवि॑ष्टो॒ऽमृतं॑ जुहोमि ।  श्र॒द्धाया॑मपा॒ने निवि॑ष्टो॒ऽमृतं॑ जुहोमि ।  श्र॒द्धायां᳚ ॅव्या॒ने निवि॑ष्टो॒ऽमृतं॑ जुहोमि ।  श्र॒द्धाया॑मुदा॒ने निवि॑ष्टो॒ऽमृतं॑ जुहोमि ।  श्र॒द्धायाꣳ॑ समा॒ने निवि॑ष्टो॒ऽमृतं॑ जुहोमि ।  ब्रह्म॑णि म आ॒त्माऽमृ॑त॒त्वाय॑ ॥ अ॒मृ॒तो॒प॒स्तर॑णमसि ॥ श्र॒द्धायां᳚ प्रा॒णे निवि॑ष्टो॒ऽमृतं॑ जुहोमि ।  शि॒वो मा॑ वि॒शाप्र॑दाहाय । प्रा॒णाय॒ स्वाहा᳚ ।  श्र॒द्धाया॑मपा॒ने निवि॑ष्टो॒ऽमृतं॑ जुहोमि ।  शि॒वो मा॑ वि॒शाप्र॑दाहाय । अ॒पा॒नाय॒ स्वाहा᳚ ।  श्र॒द्धायां᳚ ॅव्या॒ने निवि॑ष्टो॒ऽमृतं॑ जुहोमि । शि॒वो मा॑ वि॒शाप्र॑दाहाय । व्या॒नाय॒ स्वाहा᳚ ।  श्र॒द्धाया॑-मुदा॒ने निवि॑ष्टो॒ऽमृतं॑ जुहोमि ।  शि॒वो मा॑ वि॒शाप्र॑दाहाय । उ॒दा॒नाय॒ स्वाहा᳚ ।  श्र॒द्धायाꣳ॑ समा॒ने निवि॑ष्टो॒ऽमृतं॑ जुहोमि । शि॒वो मा॑ वि॒शाप्र॑दाहाय । स॒मा॒नाय॒ स्वाहा᳚ ।  ब्रह्म॑णि म आ॒त्माऽमृ॑त॒त्वाय॑ ॥ अ॒मृ॒ता॒पि॒धा॒नम॑सि ।",
  "korvai": ""
}