{
  "id": "TA 6.1.14",
  "classification": {
    "prapaataka": "6",
    "anuvaka": "1",
    "panchasat": "14"
  },
  "header": "TA 6.1.14",
  "samhita": "    स॒मु॒द्रा-द॑र्ण॒वा-दधि॑ सम्ॅवथ्स॒रो अ॑जायत ।  अ॒हो॒रा॒त्राणि॑ वि॒दध॒द् (मि॒दध॒द्) विश्व॑स्य मिष॒तो व॒शी ॥ सू॒र्या॒च॒न्द्र॒मसौ॑ धा॒ता य॑था पू॒र्व म॑कल्पयत् । दिव॑ञ्च पृथि॒वीं चा॒न्तरि॑क्ष॒ मथो॒ सुवः॑ ॥ यत् पृ॑थि॒व्याꣳ रज॑स्स्व॒ मान्तरि॑क्षे वि॒रोद॑सी । इ॒माꣳ स्तदा॒पो व॑रुणः पु॒नात्व॑घमर्.ष॒णः ॥ पु॒नन्तु॒ वस॑वः पु॒नातु॒ वरु॑णः पु॒नात्व॑घमर्.ष॒णः ।  ए॒ष भू॒तस्य॑ म॒द्ध्ये भुव॑नस्य गो॒प्ता ॥  ए॒ष पु॒ण्यकृ॑तां ॅलो॒का॒ने॒ष मृ॒त्योर्. हि॑र॒ण्मयं᳚ । द्यावा॑पृथि॒व्योर्. हि॑र॒ण्मयꣳ॒॒ सꣳश्रि॑तꣳ॒॒ सुवः॑ ",
  "korvai": "(पुर॑स्ता॒द् - यशो॒ - गुहा॑सु॒ - मम॑ - चक्रतु॒ण्डाय॑ धीमहि - तीक्षदꣳ॒॒ष्ठ्राय॑ धीमहि॒ - परि॑ - प्र॒तिष्ठि॑तं - देभुर् - यच्छतु - दधातना॒- द्भ्यो᳚ - ऽर्ण॒वः - सुवो॒ - राजैकं॑ च)"
}