{
  "id": "TA 6.1.4",
  "classification": {
    "prapaataka": "6",
    "anuvaka": "1",
    "panchasat": "4"
  },
  "header": "TA 6.1.4",
  "samhita": " त्रीणि॑ प॒दा निहि॑ता॒ गुहा॑सु॒ यस्तद्वेद॑ सवि॒तुः पि॒ताऽस॑त् ॥ स नो॒ बन्धु॑र्-जनि॒ता स वि॑धा॒ता धामा॑नि॒ वेद॒ भुव॑नानि॒ विश्वा᳚ । यत्र॑ दे॒वा अ॒मृत॑मान-शा॒नास्तृ॒तीये॒ धामा᳚न्य॒-भ्यैर॑यन्त ॥ परि॒ द्यावा॑पृथि॒वी य॑न्ति स॒द्यः परि॑ लो॒कान् परि॒ दिशः॒ परि॒ सुवः॑ । ऋ॒तस्य॒ तन्तुं॑ ॅविततं ॅवि॒चृत्य॒ तद॑पश्य॒त् तद॑भवत् प्र॒जासु॑ ॥ प॒रीत्य॑ लो॒कान् प॒रीत्य॑ भू॒तानि॑ प॒रीत्य॒ सर्वाः᳚ प्र॒दिशो॒ दिश॑श्च । प्र॒जाप॑तिः प्रथम॒जा ऋ॒तस्या॒त्मना॒-ऽऽत्मान॑-म॒भि-संब॑भूव ॥ सद॑स॒स्पति॒-मद्भु॑तं प्रि॒यमिन्द्र॑स्य॒ काम्यं᳚ । सनिं॑ मे॒धा म॑यासिषं ॥ उद्दी᳚प्यस्व जातवेदो ऽप॒घ्नन्निऋ॑र्.तिं॒ मम॑ ",
  "korvai": "(पुर॑स्ता॒द् - यशो॒ - गुहा॑सु॒ - मम॑ - चक्रतु॒ण्डाय॑ धीमहि - तीक्षदꣳ॒॒ष्ठ्राय॑ धीमहि॒ - परि॑ - प्र॒तिष्ठि॑तं - देभुर् - यच्छतु - दधातना॒- द्भ्यो᳚ - ऽर्ण॒वः - सुवो॒ - राजैकं॑ च)"
}