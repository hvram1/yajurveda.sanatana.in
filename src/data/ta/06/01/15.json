{
  "id": "TA 6.1.15",
  "classification": {
    "prapaataka": "6",
    "anuvaka": "1",
    "panchasat": "15"
  },
  "header": "TA 6.1.15",
  "samhita": " स नः॒ सुवः॒ सꣳ शि॑शाधि ॥  आर्द्रं॒ ज्वल॑ति॒ ज्योति॑-र॒हम॑स्मि । ज्योति॒र्-ज्वल॑ति॒ ब्रह्मा॒हम॑स्मि । यो॑ऽहम॑स्मि॒ ब्रह्मा॒हम॑स्मि । अ॒हम॑स्मि॒ ब्रह्मा॒हम॑स्मि । अ॒हमे॒वाहं मां जु॑होमि॒ स्वाहा᳚ ॥ अ॒का॒र्य॒-का॒र्य॑व की॒र्णी स्ते॒नो भ्रू॑ण॒हा गु॑रुत॒ल्पगः । वरु॑णो॒-ऽपाम॑घमर्.ष॒ण-स्तस्मा᳚त् पा॒पात् प्रमु॑च्यते ॥  र॒जोभूमि॑स्त्व॒माꣳ रोद॑यस्व॒ प्रव॑दन्ति॒ धीराः᳚ ॥  आक्रा᳚न्थ्-समु॒द्रः प्र॑थ॒मे विध॑र्म-ञ्ज॒नय॑न् प्र॒जा भुव॑नस्य॒ राजा᳚ ( ) ।  वृषा॑ प॒वित्रे॒ अधि॒सानो॒ अव्ये॑ बृ॒हथ् सोमो॑  वावृधे सुवा॒न इन्दुः॑ ।",
  "korvai": "(पुर॑स्ता॒द् - यशो॒ - गुहा॑सु॒ - मम॑ - चक्रतु॒ण्डाय॑ धीमहि - तीक्षदꣳ॒॒ष्ठ्राय॑ धीमहि॒ - परि॑ - प्र॒तिष्ठि॑तं - देभुर् - यच्छतु - दधातना॒- द्भ्यो᳚ - ऽर्ण॒वः - सुवो॒ - राजैकं॑ च)"
}