{
  "id": "TA 6.12.2",
  "classification": {
    "prapaataka": "6",
    "anuvaka": "12",
    "panchasat": "2"
  },
  "header": "TA 6.12.2",
  "samhita": " हꣳ॒॒सः शु॑चि॒षद् वसु॑-रन्तरिक्ष॒-सद्धोता॑ वेदि॒ष-दति॑थिर्-दुरोण॒सत् ।  नृ॒षद्व॑र॒-सदृ॑त॒-सद् व्यो॑म॒-सद॒ब्जा गो॒जा ऋ॑त॒जा अ॑द्रि॒जा ऋ॒तं बृ॒हत् ॥  घृ॒तं मि॑मिक्षिरे घृ॒तम॑स्य॒ योनि॑र्-घृ॒ते श्रि॒तो घृ॒तमु॑वस्य॒ धाम॑ ।  अ॒नु॒ष्व॒धमाव॑ह मा॒दय॑स्व॒ स्वाहा॑ कृतं ॅवृषभ वक्षि ह॒व्यं ॥  स॒मु॒द्रा दू॒र्मिर्-मधु॑माꣳ॒॒ उदा॑र-दुपाꣳ॒॒शुना॒ सम॑मृत॒त्व मा॑नट् ।  घृ॒तस्य॒ नाम॒ गुह्यं॒ ॅयदस्ति॑ जि॒ह्वा दे॒वाना॑-म॒मृत॑स्य॒ नाभिः॑ ॥  व॒यं नाम॒ प्रब्र॑वामा घृ॒तेना॒स्मिन्. य॒ज्ञे धा॑रयामा॒ नमो॑भिः ।  उप॑ ब्र॒ह्मा शृ॑णवच्छ॒स्यमा॑नं॒ चतुः॑ शृङ्गो ऽवमीद् गौ॒र ए॒तत् ॥  च॒त्वारि॒ शृङ्गा॒ त्रयो॑ अस्य॒ पादा॒ द्वे शी॒र॒.षे स॒प्त हस्ता॑सो अ॒स्य ।  त्रिधा॑ ब॒द्धो वृ॑ष॒भो रो॑रवीति म॒हो दे॒वो मर्त्याꣳ॒॒ आवि॑वेश ।",
  "korvai": "(अजो᳚ऽन्य॒ - आवि॑वेश॒ - सर्वे॑ च॒त्वारि॑ च)"
}