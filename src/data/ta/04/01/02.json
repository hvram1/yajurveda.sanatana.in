{
  "id": "TA 4.1.2",
  "classification": {
    "prapaataka": "4",
    "anuvaka": "1",
    "panchasat": "2"
  },
  "header": "TA 4.1.2",
  "samhita": "   आयु॑र्-वि॒श्वायुः॒ परि॑पासति त्वा पू॒षा त्वा॑ पातु॒ प्रप॑थे पु॒रस्ता᳚त् । यत्रास॑ते सु॒कृतो॒ यत्र॒ ते य॒युस्तत्र॑ त्वा दे॒वः स॑वि॒ता द॑धातु ॥  भुव॑नस्य पत इ॒दꣳ ह॒विः ॥ अ॒ग्नये॑ रयि॒मते॒ स्वाहा᳚ ॥ पुरु॑षस्य सयाव॒र्यपेद॒घानि॑ मृज्महे ।  यथा॑ नो॒ अत्र॒ नाप॑रः पु॒रा ज॒रस॒ आय॑ति ॥  पुरु॑षस्य सयावरि॒ वि ते᳚ प्रा॒णम॑सि स्रसम् ।  शरी॑रेण म॒हीमिहि॑ स्व॒धयेहि॑ पि॒तॄनुप॑ प्र॒जया॒ऽस्मानि॒हाव॑ह ॥ मैव॑म् माꣳ॒॒स्ता प्रि॑ये॒ऽहम् दे॒वी स॒ती पि॑तृलो॒कम् ॅयदैषि॑ ।  वि॒श्ववा॑रा॒ नभ॑सा॒ सम्ॅव्य॑यन्त्यु॒भौ नो॑ लो॒कौ  पय॑सा॒ऽभ्याव॑वृथ्स्व ।",
  "korvai": "(वि॒द्वा-न॒भ्याव॑वृथ्स्वा॒ - भिमा॑तीर्जयेम॒ - शरी᳚रैश्च॒त्वारि॑ च )"
}