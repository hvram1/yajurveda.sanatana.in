{
  "id": "TA 4.4.1",
  "classification": {
    "prapaataka": "4",
    "anuvaka": "4",
    "panchasat": "1"
  },
  "header": "TA 4.4.1",
  "samhita": " यम् ते॑ अ॒ग्निमम॑न्थाम वृष॒भाये॑व॒ पक्त॑वे ।  इ॒मम् तꣳ श॑मयामसि क्षी॒रेण॑ चोद॒केन॑ च ॥  यन्त्वम॑ग्ने स॒मद॑ह॒स्त्वमु॒ निर्वा॑पया॒ पुनः॑ ।  क्या॒म्बूरत्र॑ जायताम् पाकदू॒र्वा व्य॑ल्कशा ॥  शीति॑के॒ शीति॑कावति॒ ह्लादु॑के॒ ह्लादु॑कावति ।  म॒ण्डू॒क्या॑ सुसङ्ग॒मये॒मꣳ स्व॑ग्निꣳ श॒मय॑ ॥ शम् ते॑ धन्व॒न्या आपः॒ शमु॑ ते सन्त्वनू॒क्याः᳚ । शम् ते॑ समु॒द्रिया॒ आपः॒ शमु॑ ते सन्तु॒ वर्ष्याः᳚ ॥  शम् ते॒ स्रव॑न्ती-स्त॒नुवे॒ शमु॑ ते सन्तु॒ कूप्याः᳚ ।  शम् ते॑ नीहा॒रो व॑र्.षतु॒ शमु॒ पृष्वाऽव॑शीयताम् ।",
  "korvai": "(अव॑शीयताꣳ - स॒धस्थे॒ पञ्च॑ च)"
}