{
  "id": "TA 4.3.1",
  "classification": {
    "prapaataka": "4",
    "anuvaka": "3",
    "panchasat": "1"
  },
  "header": "TA 4.3.1",
  "samhita": " प्र के॒तुना॑ बृह॒ता भा᳚त्य॒ग्निरा॒विर्-विश्वा॑नि वृष॒भो रो॑रवीति । दि॒वश्चि॒दन्ता॒दुप॒ मामु॒दान॑ड॒पामु॒पस्थे॑ महि॒षो व॑वर्द्ध ॥  इ॒दंत॒ एक॑म् प॒र ऊ॑त॒ एक॑म् तृ॒तीये॑न॒ ज्योति॑षा॒ सम्ॅवि॑शस्व । स॒म्ॅवेश॑नस्त॒नुवै॒ चारु॑रेधि प्रि॒यो दे॒वाना᳚म् पर॒मे स॒धस्थे᳚ ॥  नाके॑ सुप॒र्णमुप॒ यत् पत॑न्तꣳ हृ॒दा वेन॑न्तो अ॒भ्यच॑क्षत त्वा । हिर॑ण्यपक्ष॒म् ॅवरु॑णस्य दू॒तम् ॅय॒मस्य॒ योनौ॑ शकु॒नम् भु॑र॒ण्युम् ॥  अति॑द्रव सारमे॒यौ श्वानौ॑ चतुर॒क्षौ श॒बलौ॑ सा॒धुना॑ प॒था । अथा॑ पि॒तॄन्थ् सु॑वि॒दत्राꣳ॒॒ अपी॑हि य॒मेन॒ ये स॑ध॒माद॒म् मद॑न्ति ॥  यौ ते॒ श्वानौ॑ यम रक्षि॒तारौ॑ चतुर॒क्षौ प॑थि॒रक्षी॑ नृ॒चक्ष॑सा ।  ताभ्याꣳ॑ राज॒न् परि॑ देह्येनꣳ स्व॒स्ति चा᳚स्मा अनमी॒वम् च॑ धेहि ।",
  "korvai": "(धे॒ - ह्युत्त॑रे - मा॒ष्टौ च॑)"
}