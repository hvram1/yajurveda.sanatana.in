{
  "id": "TA 4.6.3",
  "classification": {
    "prapaataka": "4",
    "anuvaka": "6",
    "panchasat": "3"
  },
  "header": "TA 4.6.3",
  "samhita": " प्र वाता॒ वान्ति॑ प॒तय॑न्ति वि॒द्युत॒ उदोष॑धीर्जिहते॒ पिन्व॑ते॒ सुवः॑ । इरा॒ विश्व॑स्मै॒ भुव॑नाय जायते॒ यत् प॒र्जन्यः॑ पृथि॒वीꣳ रेत॒साऽव॑ति ॥  यथा॑ य॒माय॑ हा॒र्म्य-मव॑प॒न् पञ्च॑मान॒वाः ।  ए॒वम् ॅव॑पामि हा॒र्म्यम् ॅयथाऽसा॑म जीवलो॒के भूर॑यः ॥ चितः॑ स्थ परि॒चित॑ ऊर्द्ध्व॒चितः॑ श्रयद्ध्वम् पि॒तरो॑ दे॒वता᳚ ।  प्र॒जाप॑तिर्वः सादयतु॒ तया॑ दे॒वत॑या ॥  \"आ प्या॑यस्व॒{41}\" \"सम् ते᳚{42}\" ।",
  "korvai": "(अ॒घ्नि॒या - अ॑गन्म - +स॒प्त च॑)"
}