{
  "id": "TA 4.7.2",
  "classification": {
    "prapaataka": "4",
    "anuvaka": "7",
    "panchasat": "2"
  },
  "header": "TA 4.7.2",
  "samhita": " ए॒षा ते॑ यम॒साद॑ने स्व॒धा निधी॑यते गृ॒हे । अक्षि॑ति॒र्नाम॑ ते असौ ॥ इ॒दम् पि॒तृभ्यः॒ प्रभ॑रेम ब॒र्॒.हिर् दे॒वेभ्यो॒ जीव॑न्त॒ उत्त॑रम् भरेम ।  तत्त्व॑मारो॒हासो॒ मेघ्यो॒ भव॑म् ॅय॒मेन॒ त्वम् ॅय॒म्या॑ सम्ॅविदा॒नः ॥ मा त्वा॑ वृ॒क्षौ संबा॑धिष्टा॒म् मा मा॒ता पृ॑थिवि॒ त्वम् ।  पि॒तॄन्. हि यत्र॒ गच्छा॒स्येधा॑सम् ॅयम॒राज्ये᳚ ॥  मा त्वा॑ वृ॒क्षौ संबा॑धेथा॒म् मा मा॒ता पृ॑थि॒वी म॒ही । वै॒व॒स्व॒तꣳ हि गच्छा॑सि यम॒राज्ये॒ विरा॑जसि ॥  न॒ळम् प्ल॒वमारो॑है॒तम् न॒ळेन॑ प॒थोऽन्वि॑हि ।  स त्व॑म् न॒ळप्ल॑वो भू॒त्वा॒ सन्त॑र॒ प्रत॒रोत्त॑र ।",
  "korvai": "(अन॑पस्फुरन्ती॒ - रुत्त॑र - दे॒वत॑या॒ द्वे च॑)"
}