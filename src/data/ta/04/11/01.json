{
  "id": "TA 4.11.1",
  "classification": {
    "prapaataka": "4",
    "anuvaka": "11",
    "panchasat": "1"
  },
  "header": "TA 4.11.1",
  "samhita": " अप॑ नः॒ शोशु॑चद॒घमग्ने॑ शुशु॒द्ध्या र॒यिम् । अप॑ नः॒ शोशु॑चद॒घम् ॥ सु॒क्षे॒त्रि॒या सु॑गातु॒या व॑सू॒या च॑ यजामहे । अप॑ नः॒ शोशु॑चद॒घम् ॥  प्र यद्-भन्दि॑ष्ठ एषा॒म् प्रास्माका॑सश्च सू॒रयः॑ । अप॑ नः॒ शोशु॑चद॒घम् ॥ प्रयद॒ग्नेः सह॑स्वतो वि॒श्वतो॒ यन्ति॑ सू॒रयः॑ । अप॑ नः॒ शोशु॑चद॒घम् ॥  प्रयत्ते॑ अग्ने सू॒रयो॒ जाये॑महि॒ प्र ते॑ व॒यम् ।  अप॑ नः॒ शोशु॑चद॒घम् ।",
  "korvai": "(अ॒घ - म॒घम् च॒त्वारि॑ च)"
}