{
  "id": "TA 4.11.2",
  "classification": {
    "prapaataka": "4",
    "anuvaka": "11",
    "panchasat": "2"
  },
  "header": "TA 4.11.2",
  "samhita": " त्वꣳ हि वि॑श्वतोमुख वि॒श्वतः॑ परि॒भूरसि॑ । अप॑ नः॒ शोशु॑चद॒घम् ॥ द्विषो॑ नो विश्वतोमु॒खाति॑ ना॒वेव॑ पारय । अप॑ नः॒ शोशु॑चद॒घम् ॥ स नः॒ सिन्धु॑मिव ना॒वयाऽति॑ पर्.षा स्व॒स्तये᳚ । अप॑ नः॒ शोशु॑चद॒घम् ॥ आपः॑ प्रव॒णादि॑व य॒ती-रपा॒स्मथ्-स्य॑न्दताम॒घम् । अप॑ नः॒ शोशु॑चद॒घम् ॥ उ॒द्व॒ना-दु॑द॒कानी॒वापा॒स्मथ्-स्य॑न्दताम॒घम् ।  अप॑ नः॒ शोशु॑चद॒घम् ( ) ॥ आ॒न॒न्दाय॑ प्रमो॒दाय॒ पुन॒रागाꣳ॒॒ स्वान्गृ॒हान् । अप॑ नः॒ शोशु॑चद॒घम् ॥ न वै तत्र॒ प्रमी॑यते॒ गौरश्वः॒ पुरु॑षः प॒शुः ।  यत्रे॒दम् ब्रह्म॑ क्रि॒यते॑ परि॒धिर्जीव॑नाय॒ कमप॑ नः॒ शोशु॑चद॒घम् ।",
  "korvai": "(अ॒घ - म॒घम् च॒त्वारि॑ च)"
}