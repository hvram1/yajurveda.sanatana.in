{
  "id": "TA 4.5.2",
  "classification": {
    "prapaataka": "4",
    "anuvaka": "5",
    "panchasat": "2"
  },
  "header": "TA 4.5.2",
  "samhita": " योऽस्य॒ कौष्ठ्य॒ जग॑तः॒ पार्थि॑व॒स्यैक॑ इद्व॒शी ।  य॒मम् भ॑ङ्ग्यश्र॒वो गा॑य॒ यो राजा॑ऽनप॒रोद्ध्यः॑ ॥ य॒मम् गाय॑ भङ्ग्य॒श्रवो॒ यो राजा॑ऽनप॒रोद्ध्यः॑ । येना॒पो न॒द्यो॑ धन्वा॑नि॒ येन॒ द्यौः पृ॑थि॒वी दृ॒ढा ॥ हि॒र॒ण्य॒क॒क्ष्यान्-थ्सु॒धुरान्॑. हिरण्या॒क्षा-न॑यश्श॒फान् । अश्वा॑-न॒नश्य॑तो दा॒न॒म् ॅय॒मो रा॑जाऽभि॒तिष्ठ॑ति ॥ य॒मो दा॑धार पृथि॒वीं ॅय॒मो विश्व॑मि॒दम् जग॑त् । य॒माय॒ सर्व॒मित्र॑स्थे॒ यत् प्रा॒णद्-वा॒युर॑क्षि॒तम् ॥ यथा॒ पञ्च॒ यथा॒ षड् य॒था पञ्च॑ द॒शर्.ष॑यः । य॒मम् ॅयो वि॑द्या॒थ्स ब्रू॑याद्य॒थैक ऋषि॑र्विजान॒ते ।",
  "korvai": "(प॒थि॒कृद्भ्यो॑ - विजान॒ते - ऽनु॑वेनति)"
}