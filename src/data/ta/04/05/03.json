{
  "id": "TA 4.5.3",
  "classification": {
    "prapaataka": "4",
    "anuvaka": "5",
    "panchasat": "3"
  },
  "header": "TA 4.5.3",
  "samhita": " त्रिक॑द्रुकेभिः॒ पत॑ति॒ षडु॒र्वी-रेक॒मिद्-बृ॒हत् ।  गा॒य॒त्री त्रि॒ष्टुप्छन्दाꣳ॑सि॒ सर्वा॒ ता य॒म आहि॑ता ॥  अह॑रह॒र्नय॑मानो॒ गामश्व॒म् पुरु॑ष॒म् जग॑त् ।  वैव॑स्वतो॒ न तृ॑प्यति॒ पञ्च॑भि॒र्मान॑वैर्य॒मः ॥  वैव॑स्वते॒ विवि॑च्यन्ते॒ यमे॒ राज॑नि ते ज॒नाः ।  ये चे॒ह स॒त्येनेच्छ॑न्ते॒ य उ॒ चानृ॑तवादि॒नः ॥  ते रा॑जन्नि॒ह विवि॑च्यन्ते॒ऽथा य॑न्ति त्वा॒मुप॑ ।  दे॒वाꣳश्च॒ ये न॑म॒स्यन्ति॒ ब्राह्म॑णाꣳश्चाप॒चित्य॑ति ॥  यस्मि॑न् वृ॒क्षे सु॑पला॒शे दे॒वैः स॒पिंब॑ते य॒मः ।  अत्रा॑ नो वि॒श्पतिः॑ पि॒ता पु॑रा॒णा अनु॑वेनति ( ) ।",
  "korvai": "(प॒थि॒कृद्भ्यो॑ - विजान॒ते - ऽनु॑वेनति)"
}