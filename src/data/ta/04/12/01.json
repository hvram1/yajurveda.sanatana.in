{
  "id": "TA 4.12.1",
  "classification": {
    "prapaataka": "4",
    "anuvaka": "12",
    "panchasat": "1"
  },
  "header": "TA 4.12.1",
  "samhita": " अप॑श्याम युव॒ति-मा॒चर॑न्तीम् मृ॒ताय॑ जी॒वाम् प॑रिणी॒यमा॑नाम् । अ॒न्धेन॒ या तम॑सा॒ प्रावृ॑ताऽसि॒ प्राची॒मवा॑ची॒-मव॒यन्-नरि॑ष्ट्यै ॥  मयै॒ताम् माꣳ॒॒स्ताम् भ्रि॒यमा॑णा दे॒वी स॒ती पि॑तृलो॒कम् ॅयदैषि॑ । वि॒श्ववा॑रा॒ नभ॑सा॒ सम्ॅव्य॑यन्त्यु॒भौ नो॑ लो॒कौ पय॒साऽऽवृ॑णीहि ॥  रयि॑ष्ठाम॒ग्निम् मधु॑मन्तमू॒र्मिण॒मूर्जः॑ सन्तम् त्वा॒ पय॒सोप॒ सꣳस॑देम ।  सꣳ र॒य्या समु॒ वर्च॑सा॒ सच॑स्वा नः स्व॒स्तये᳚ ॥  ये जी॒वा ये च॑ मृ॒ता ये जा॒ता ये च॒ जन्त्याः᳚ ।  तेभ्यो॑ घृ॒तस्य॑ धारयितु॒म् मधु॑धारा व्युन्द॒ती ॥  मा॒ता रु॒द्राणा᳚म् दुहि॒ता वसू॑नाꣳ॒॒ स्वसा॑ऽऽदि॒त्याना॑म॒-मृत॑स्य॒ नाभिः॑ ।  प्रणु॒वोच॑म् चिकि॒तुषे॒ जना॑य॒ मा गामना॑गा॒मदि॑तिम् ॅवधिष्ट ( ) ॥ पिब॑तूद॒कम् तृणा᳚न्यत्तु । ओमुथ् सृ॒जत ।",
  "korvai": "(व॒धि॒ष्ट॒ द्वे च॑)"
}