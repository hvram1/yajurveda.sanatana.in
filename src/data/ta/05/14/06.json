{
  "id": "TA 5.14.6",
  "classification": {
    "prapaataka": "5",
    "anuvaka": "14",
    "panchasat": "6"
  },
  "header": "TA 5.14.6",
  "samhita": " अस॑न्ने॒व स॑ भवति । अस॒द् ब्रह्मेति॒ वेद॒ चेत् ।  अस्ति ब्रह्मेति॑ चेद् वे॒द । सन्तमेनं ततो वि॑दुरि॒ति ॥ तस्यैष एव शारी॑र आ॒त्मा । यः॑ पूर्व॒स्य ॥ अथातो॑ऽनु प्र॒श्नाः ॥ उ॒ता वि॒द्वा न॒मुं ॅलो॒कं प्रेत्य॑ । कश्च॒न ग॑च्छ॒ती(3) । आहो॑ वि॒द्वान॒मुं ॅलो॒कं प्रेत्य॑ । कश्चि॒त् सम॑श्नु॒ता(3) उ॒ ॥ सो॑ऽकामयत ।  ब॒हुस्यां॒ प्रजा॑ये॒येति॑ । स तपो॑ऽतप्यत । स तप॑स्त॒प्त्वा । इ॒दꣳ सर्व॑-मसृजत ॥ यदि॒दं किञ्च॑ । तथ्सृ॒ष्ट्वा । तदे॒वानु॒ प्रावि॑शत् ॥ तद॑नुप्र॒विश्य॑ । सच्च॒ त्यच्चा॑भवत् । नि॒रुक्तं॒ चा नि॑रुक्तं च ।  नि॒लय॑नं॒ चा नि॑लयनं च । वि॒ज्ञानं॒ चा वि॑ज्ञानं च । सत्यं चानृतं च स॑त्य-म॒भवत् ॥ यदि॑दं कि॒ञ्च ।  तथ्सत्य-मि॑त्या च॒क्षते ॥ तदप्येष श्लो॑को भ॒वति ।",
  "korvai": "(ब्र॒ह्म॒विदिदमयमिदमेक॑विꣳशतिः ।  अन्ना॒ दन्न॑रस॒मयात् प्राणो॒ व्यानोऽपान आका॑शः॒ पृथिवी पुच्छꣳ॒॒ षड्विꣳ॑शतिः ।  प्रा॒णम् प्रा॑ण॒मयान् म॑नो॒ यजु॒र्.॒ ऋख् सामादे॒शोऽथर्वाङ्गिरसः पुच्छ॒म् द्वाविꣳ॑शतिः ।  यतः॑ श्र॒द्धर्तꣳ सत्यम् ॅयो॑गो॒ महो॑ऽष्टाद॑श । वि॒ज्ञान॒म् प्रिय॒म् मोदः प्रमोद आन॑न्दो॒ ब्रह्म पुच्छ॒म् द्वाविꣳ॑शतिः ।  अस॑न्ने॒वाथाष्टावि ꣳ॑शतिः । अस॒थ् षोड॑श ।  भी॒षाऽस्मा॒न् मानुषो॒ मनुष्यगन्धर्वाणा॒म् देवगन्धर्वाणा॒म् पितृणाम्चिरलोकलोकाना॒ माजानजानाम् कर्मदेवानाम् ॅये कर्मणा देवाना॒मिन्द्र॑स्य॒ बृहस्पतेः॒ प्रजापते॒र् ब्रह्मणः॒ स यश्व॑ संक्रा॒मत्येक॑पञ्चा॒शत् ।  यतः॒ कुत॑श्च॒ नैतमेका॑दश॒ नव॑)"
}