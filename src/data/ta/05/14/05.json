{
  "id": "TA 5.14.5",
  "classification": {
    "prapaataka": "5",
    "anuvaka": "14",
    "panchasat": "5"
  },
  "header": "TA 5.14.5",
  "samhita": " वि॒ज्ञानं॑ ॅय॒ज्ञ्ं त॑नुते । कर्मा॑णि तनु॒तेऽपि॑ च । वि॒ज्ञानं॑ दे॒वाः सर्वे᳚ । ब्रह्म॒ ज्येष्ठ॒-मुपा॑सते । वि॒ज्ञानं॒ ब्रह्म॒ चेद् वेद॑ । तस्मा॒च्चेन्न प्र॒माद्य॑ति । श॒रीरे॑ पाप्म॑नो हि॒त्वा । सर्वान्-कामान्थ्-समश्नु॑त इ॒ति ॥ तस्यैष एव शारी॑र आ॒त्मा । यः॑ पूर्व॒स्य ॥ तस्माद्वा एतस्माद्-वि॑ज्ञान॒मयात् । अन्योऽन्तर आत्मा॑ऽऽनन्द॒मयः । तेनै॑ष पू॒र्णः ॥ स वा एष पुरुषवि॑ध ए॒व । तस्य पुरु॑षवि॒धतां ।  अन्वयं॑ पुरुष॒विधः । तस्य प्रिय॑-मेव॒ शिरः ।  मोदो दक्षि॑णः प॒क्षः ।  प्रमोद उत्त॑रः प॒क्षः । आन॑न्द आ॒त्मा ।  ब्रह्म पुच्छं॑ प्रति॒ष्ठा ॥  तदप्येष श्लो॑को भ॒वति ।",
  "korvai": "(ब्र॒ह्म॒विदिदमयमिदमेक॑विꣳशतिः ।  अन्ना॒ दन्न॑रस॒मयात् प्राणो॒ व्यानोऽपान आका॑शः॒ पृथिवी पुच्छꣳ॒॒ षड्विꣳ॑शतिः ।  प्रा॒णम् प्रा॑ण॒मयान् म॑नो॒ यजु॒र्.॒ ऋख् सामादे॒शोऽथर्वाङ्गिरसः पुच्छ॒म् द्वाविꣳ॑शतिः ।  यतः॑ श्र॒द्धर्तꣳ सत्यम् ॅयो॑गो॒ महो॑ऽष्टाद॑श । वि॒ज्ञान॒म् प्रिय॒म् मोदः प्रमोद आन॑न्दो॒ ब्रह्म पुच्छ॒म् द्वाविꣳ॑शतिः ।  अस॑न्ने॒वाथाष्टावि ꣳ॑शतिः । अस॒थ् षोड॑श ।  भी॒षाऽस्मा॒न् मानुषो॒ मनुष्यगन्धर्वाणा॒म् देवगन्धर्वाणा॒म् पितृणाम्चिरलोकलोकाना॒ माजानजानाम् कर्मदेवानाम् ॅये कर्मणा देवाना॒मिन्द्र॑स्य॒ बृहस्पतेः॒ प्रजापते॒र् ब्रह्मणः॒ स यश्व॑ संक्रा॒मत्येक॑पञ्चा॒शत् ।  यतः॒ कुत॑श्च॒ नैतमेका॑दश॒ नव॑)"
}