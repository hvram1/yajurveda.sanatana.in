{
  "id": "TA 5.14.3",
  "classification": {
    "prapaataka": "5",
    "anuvaka": "14",
    "panchasat": "3"
  },
  "header": "TA 5.14.3",
  "samhita": " प्रा॒णं दे॒वा अनु॒प्राण॑न्ति । म॒नु॒ष्याः᳚ प॒शव॑श्च॒ ये । प्रा॒णो हि भू॒ताना॒मायुः॑ । तस्मा᳚थ् सर्वायु॒ष मु॑च्यते । सर्व॑मे॒व त॒ आयु॑र्यन्ति ।  ये प्रा॒णं ब्रह्मो॒पास॑ते ।  प्राणो हि भूता॑नामा॒युः । तस्माथ् सर्वायुष-मुच्य॑त इ॒ति ॥ तस्यैष एव शारी॑र आ॒त्मा । यः॑ पूर्व॒स्य ॥  तस्माद्वा एतस्मा᳚त् प्राण॒मयात् । अन्योऽन्तर आत्मा॑ मनो॒मयः । तेनै॑ष पू॒र्णः ॥ स वा एष पुरुषवि॑ध ए॒व । तस्य पुरु॑षवि॒धतां ।  अन्वयं॑ पुरुष॒विधः । तस्य यजु॑रेव॒ शिरः । ऋग् दक्षि॑णः प॒क्षः । सामोत्त॑रः प॒क्षः । आदे॑श आ॒त्मा । अथर्वाङ्गिरसः पुच्छं॑ प्रति॒ष्ठा ॥  तदप्येष श्लो॑को भ॒वति ।",
  "korvai": "(ब्र॒ह्म॒विदिदमयमिदमेक॑विꣳशतिः ।  अन्ना॒ दन्न॑रस॒मयात् प्राणो॒ व्यानोऽपान आका॑शः॒ पृथिवी पुच्छꣳ॒॒ षड्विꣳ॑शतिः ।  प्रा॒णम् प्रा॑ण॒मयान् म॑नो॒ यजु॒र्.॒ ऋख् सामादे॒शोऽथर्वाङ्गिरसः पुच्छ॒म् द्वाविꣳ॑शतिः ।  यतः॑ श्र॒द्धर्तꣳ सत्यम् ॅयो॑गो॒ महो॑ऽष्टाद॑श । वि॒ज्ञान॒म् प्रिय॒म् मोदः प्रमोद आन॑न्दो॒ ब्रह्म पुच्छ॒म् द्वाविꣳ॑शतिः ।  अस॑न्ने॒वाथाष्टावि ꣳ॑शतिः । अस॒थ् षोड॑श ।  भी॒षाऽस्मा॒न् मानुषो॒ मनुष्यगन्धर्वाणा॒म् देवगन्धर्वाणा॒म् पितृणाम्चिरलोकलोकाना॒ माजानजानाम् कर्मदेवानाम् ॅये कर्मणा देवाना॒मिन्द्र॑स्य॒ बृहस्पतेः॒ प्रजापते॒र् ब्रह्मणः॒ स यश्व॑ संक्रा॒मत्येक॑पञ्चा॒शत् ।  यतः॒ कुत॑श्च॒ नैतमेका॑दश॒ नव॑)"
}