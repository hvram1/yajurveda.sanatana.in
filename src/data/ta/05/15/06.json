{
  "id": "TA 5.15.6",
  "classification": {
    "prapaataka": "5",
    "anuvaka": "15",
    "panchasat": "6"
  },
  "header": "TA 5.15.6",
  "samhita": " आ॒न॒न्दो ब्र॒ह्मेति॒ व्य॑जानात् । आ॒नन्दा॒-द्ध्ये॑व-खल्वि॒मानि॒ भूता॑नि॒ जाय॑न्ते ।  आ॒न॒न्देन॒ जाता॑नि॒ जीव॑न्ति । आ॒न॒न्दं प्रय॑न्त्य॒भि-सम्ॅवि॑श॒न्तीति॑ ॥ सैषा भा᳚र्ग॒वी वा॑रु॒णी वि॒द्या । प॒र॒मे व्यो॑म॒न् प्रति॑ष्ठिता ॥ य ए॒वं ॅवेद॒ प्रति॑तिष्ठति । अन्न॑वानन्ना॒दो भ॑वति ।  म॒हान् भ॑वति प्र॒जया॑ प॒शुभि॑र् ब्रह्मवर्च॒सेन॑ ।  म॒हान् की॒र्त्या ।",
  "korvai": "(भृगु॒स्त्रयो॑द॒शा - न्न॑म् - प्रा॒णो - मनो॑ - वि॒ज्ञान॒म् द्वाद॑श द्वादशा - न॒न्दो दशा - न्न॒म् न नि॑न्द्या॒ - दन्न॒म् न परि॑चक्षी॒ता -न्न॑म् ब॒हुकु॑र्वि॒ तैका॑दशैकादश॒ - न कंच नैक॑षष्टि॒र्दश॑ )"
}