{
  "id": "TA 5.15.2",
  "classification": {
    "prapaataka": "5",
    "anuvaka": "15",
    "panchasat": "2"
  },
  "header": "TA 5.15.2",
  "samhita": " अन्नं॒ ब्रह्मेति॒ व्य॑जानात् । अ॒न्नाद्ध्ये॑व खल्वि॒मानि॒ भूता॑नि॒ जाय॑न्ते । अन्ने॑न॒ जाता॑नि॒ जीव॑न्ति । अन्नं॒ प्रय॑न्त्य॒भि-सम्ॅवि॑श॒न्तीति॑ ॥ तद् वि॒ज्ञाय॑ । पुन॑रे॒व वरु॑णं॒ पित॑र॒-मुप॑ससार । अधी॑हि भगवो॒ ब्रह्मेति॑ । तꣳ हो॑वाच । तप॑सा॒ ब्रह्म॒ विजि॑ज्ञासस्व ।  तपो॒ ब्रह्मेति॑ । स तपो॑ऽतप्यत । स तप॑-स्त॒प्त्वा ।",
  "korvai": "(भृगु॒स्त्रयो॑द॒शा - न्न॑म् - प्रा॒णो - मनो॑ - वि॒ज्ञान॒म् द्वाद॑श द्वादशा - न॒न्दो दशा - न्न॒म् न नि॑न्द्या॒ - दन्न॒म् न परि॑चक्षी॒ता -न्न॑म् ब॒हुकु॑र्वि॒ तैका॑दशैकादश॒ - न कंच नैक॑षष्टि॒र्दश॑ )"
}