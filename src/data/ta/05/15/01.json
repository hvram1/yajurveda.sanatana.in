{
  "id": "TA 5.15.1",
  "classification": {
    "prapaataka": "5",
    "anuvaka": "15",
    "panchasat": "1"
  },
  "header": "TA 5.15.1",
  "samhita": "भृगु॒र्वै वा॑रु॒णिः । वरु॑णं॒ पित॑र॒-मुप॑ससार । अधी॑हि भगवो॒ ब्रह्मेति॑ ॥ तस्मा॑ ए॒तत् प्रो॑वाच । अन्नं॑ प्रा॒णं चक्षुः॒ श्रोत्रं॒ मनो॒ वाच॒मिति॑ ॥  तꣳ हो॑वाच । यतो॒ वा इ॒मानि॒ भूता॑नि॒ जाय॑न्ते ।  येन॒ जाता॑नि॒ जीव॑न्ति । यत् प्रय॑न्त्य॒भि सम्ॅवि॑शन्ति ।  तद् विजि॑ज्ञासस्व । तद् ब्रह्मेति॑ ॥  स तपो॑ऽतप्यत । स तप॑-स्त॒प्त्वा ।",
  "korvai": "(भृगु॒स्त्रयो॑द॒शा - न्न॑म् - प्रा॒णो - मनो॑ - वि॒ज्ञान॒म् द्वाद॑श द्वादशा - न॒न्दो दशा - न्न॒म् न नि॑न्द्या॒ - दन्न॒म् न परि॑चक्षी॒ता -न्न॑म् ब॒हुकु॑र्वि॒ तैका॑दशैकादश॒ - न कंच नैक॑षष्टि॒र्दश॑ )"
}