{
  "id": "TA 7.7.4",
  "classification": {
    "prapaataka": "7",
    "anuvaka": "7",
    "panchasat": "4"
  },
  "header": "TA 7.7.4",
  "samhita": " गर्भो॑ दे॒वाना᳚म् ॥ पि॒ता म॑ती॒नाम् ॥  पतिः॑ प्र॒जाना᳚म् ॥ मतिः॑ कवी॒नाम् ॥  सन्दे॒वो दे॒वेन॑ सवि॒त्राऽय॑तिष्ट । सꣳ सूर्ये॑णारुक्त ॥ आ॒यु॒र्दास्त्वम॒स्मभ्यं॑ घर्म वर्चो॒दा अ॑सि ॥ पि॒ता नो॑ऽसि पि॒ता नो॑ बोध ॥ आ॒यु॒र्द्धास्त॑नू॒धाः प॑यो॒धाः ।  व॒र्चो॒दा व॑रिवो॒दा द्र॑विणो॒दाः ",
  "korvai": "(रो॒च॒ते॒-सूर्य॑य त्वा - देवा॒युवं॑ - द्रविणो॒दा - दधा॑ना॒ द्वे च॑)"
}