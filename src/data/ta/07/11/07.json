{
  "id": "TA 7.11.7",
  "classification": {
    "prapaataka": "7",
    "anuvaka": "11",
    "panchasat": "7"
  },
  "header": "TA 7.11.7",
  "samhita": " नम॑स्ते अस्तु॒ मा मा॑ हिꣳसीः ॥ वि॒श्वाव॑सुꣳ सोम गन्ध॒र्वम् । आपो॑ ददृ॒शुषीः᳚ । तदृ॒तेना॒ व्या॑यन्न् । तद॒न्ववै᳚त् । इन्द्रो॑ रारहा॒ण आ॑साम् । परि॒ सूर्य॑स्य परि॒धीꣳ र॑पश्यत् ॥ वि॒श्वाव॑सुर॒भि तन्नो॑ गृणातु । दि॒व्यो ग॑न्ध॒र्वो रज॑सो वि॒मानः॑ ।  यद्वा॑ घा स॒त्यमु॒त यन्न वि॒द्म ",
  "korvai": "(याऽऽग्नी᳚द्ध्रे॒ तान्ता॑ ए॒तेनाव॑यजे॒ स्वाहा॒ - धर्म॑णा - शं॒ ॅयुधा॑याः - प्यासिषी॒महि॒-पोषे॑ण॒-निष॑त्तो-वि॒द्म-स॑न्-+त्व॒ष्टौ च॑)"
}