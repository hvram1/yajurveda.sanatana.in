{
  "id": "TA 7.5.2",
  "classification": {
    "prapaataka": "7",
    "anuvaka": "5",
    "panchasat": "2"
  },
  "header": "TA 7.5.2",
  "samhita": " पृ॒थि॒वीं तप॑सस्त्रायस्व । अ॒र्चिर॑सि शो॒चिर॑सि॒ ज्योति॑रसि॒ तपो॑ऽसि । सꣳसी॑दस्व म॒हाꣳ अ॑सि । शोच॑स्व देव॒वीत॑मः । वि धू॒मम॑ग्ने अरु॒षम् मि॑येद्ध्य । सृ॒ज प्र॑शस्त दर्.श॒तम् ॥  अ॒ञ्जन्ति॒ यम् प्र॒थय॑न्तो॒ न विप्राः᳚ । व॒पाव॑न्त॒न्नाग्निना॒ तप॑न्तः ।  पि॒तुर्न पु॒त्र उप॑सि॒ प्रेष्ठः॑ । आ घ॒र्मो अ॒ग्निमृ॒तय॑न्नसादीत् ।",
  "korvai": "(अ॒न॒ - क्त्व॒सा॒दी॒ - दु॒त्त॒र॒तः - पा॑हि - प्रति॒मा अ॑सि - यज॒तन्ते॑ अ॒न्यज् - जाग॑तम॒स्येकं॑ च)"
}