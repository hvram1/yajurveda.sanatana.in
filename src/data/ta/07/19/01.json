{
  "id": "TA 7.19.1",
  "classification": {
    "prapaataka": "7",
    "anuvaka": "19",
    "panchasat": "1"
  },
  "header": "TA 7.19.1",
  "samhita": "अ॒ग्निर॑सि वैश्वान॒रो॑ऽसि । स॒म्ॅव॒थ्स॒रो॑ऽसि परिवथ्स॒रो॑ऽसि । इ॒दा॒व॒थ्स॒रो॑ऽसीदुवथ्स॒रो॑ऽसि । इ॒द्व॒थ्स॒रो॑ऽसि वथ्स॒रो॑ऽसि । तस्य॑ ते वस॒न्तः शिरः॑ । ग्री॒ष्मो दक्षि॑णः प॒क्षः । व॒र्॒.षाः पुच्छ᳚म् ।  श॒रदुत्त॑रः प॒क्षः । हे॒म॒न्तो मद्ध्य᳚म् । पू॒र्व॒प॒क्षाश्चित॑यः ( ) । अ॒प॒र॒प॒क्षाः पुरी॑षम् । अ॒हो॒रा॒त्राणीष्ट॑काः । तस्य॑ ते॒ मासा᳚श्चार्द्धमा॒साश्च॑ कल्पन्ताम् ।  ऋ॒तव॑स्ते कल्पन्ताम् । स॒म्ॅव॒थ्स॒रस्ते॑ कल्पताम् ।  अ॒हो॒रा॒त्राणि॑ ते कल्पन्ताम् । एति॒ प्रेति॒ वीति॒ समित्युदिति॑ ।  प्र॒जाप॑तिस्त्वा सादयतु । तया॑ दे॒वत॑याऽङ्गिर॒स्वद् ध्रु॒वा सी॑द ।",
  "korvai": "(चित॑यो॒ नव॑ च)"
}