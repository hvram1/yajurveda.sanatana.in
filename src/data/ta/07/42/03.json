{
  "id": "TA 7.42.3",
  "classification": {
    "prapaataka": "7",
    "anuvaka": "42",
    "panchasat": "3"
  },
  "header": "TA 7.42.3",
  "samhita": " द्यु॒भिर॒क्तुभिः॒ परि॑पात-म॒स्मानरि॑ष्टेभि-रश्विना॒ सौभ॑गेभिः । तन्नो॑ मि॒त्रो वरु॑णो मामहन्ता॒ मदि॑तिः॒ सिन्धुः॑ पृथि॒वी उ॒त द्यौः ॥  कया॑ नश्चि॒त्र आभु॑वदू॒ती स॒दावृ॑धः॒ सखा᳚ । कया॒ शचि॑ष्ठया वृ॒ता ॥ कस्त्वा॑ स॒त्यो मदा॑ना॒म् मꣳहि॑ष्ठो मथ्स॒दन्ध॑सः ।  दृ॒ढा चि॑दा॒रुजे॒ वसु॑ ॥ अ॒भी षु णः॒ सखी॑नामवि॒ता ज॑रितॄ॒णाम् । श॒तम् भ॑वास्यू॒तिभिः॑ ॥  वयः॑ सुप॒र्णा उप॑सेदु॒रिन्द्र॑म् प्रि॒यमे॑धा॒ ऋष॑यो॒ नाध॑मानाः ।  अप॑ ध्वा॒न्तमू᳚र्णु॒हि पू॒र्द्धि चक्षु॑र् मुमु॒ग्ध्य॑स्मा-न्नि॒धये॑व ब॒द्धान् ।",
  "korvai": "(प॒रा॒वतो॑-दधातु-ब॒द्धान्-जिन्व॑थ-दृ॒शे-+स॒प्त च॑)"
}