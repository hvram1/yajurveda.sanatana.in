{
  "id": "TA 7.42.6",
  "classification": {
    "prapaataka": "7",
    "anuvaka": "42",
    "panchasat": "6"
  },
  "header": "TA 7.42.6",
  "samhita": " य उद॑गान् मह॒तोऽर्णवा᳚द्-वि॒भ्राज॑मानः सरि॒रस्य॒ मद्ध्या॒थ्स मा॑ वृष॒भो लो॑हिता॒क्षः सूर्यो॑ विप॒श्चिन् मन॑सा पुनातु ॥ ब्रह्म॑णः॒ श्चोत॑न्यसि॒ ब्रह्म॑ण आ॒णी स्थो॒ ब्रह्म॑ण आ॒वप॑नमसि धारि॒तेयम् पृ॑थि॒वी ब्रह्म॑णा म॒ही धा॑रि॒तमे॑नेन म॒हद॒न्तरि॑क्ष॒म् दिव॑म् दाधार पृथि॒वीꣳ सदे॑वां॒ ॅयद॒हं ॅवेद॒ तद॒हं धा॑रयाणि॒ मा मद्वेदोऽधि॒ विस्र॑सत् ॥ मे॒धा॒म॒नी॒षे माऽऽवि॑शताꣳ स॒मीची॑ भू॒तस्य॒ भव्य॒स्याव॑रुद्ध्यै॒ सर्व॒मायु॑रयाणि॒  सर्व॒मायु॑रयाणि ॥ आ॒भिर् गी॒र्भिर् यदतो॑ न ऊ॒नमाप्या॑यय हरिवो॒ वर्द्ध॑मानः ।  य॒दा स्तो॒तृभ्यो॒ महि॑ गो॒त्रा रु॒जासि॑ भूयिष्ठ॒भाजो॒ अध॑ ते स्याम ॥ ब्रह्म॒ प्रावा॑दिष्म॒ तन्नो॒ मा हा॑सीत् ॥ ओम् शान्तिः॒ शान्तिः॒ शान्तिः॑ ।",
  "korvai": "(प॒रा॒वतो॑-दधातु-ब॒द्धान्-जिन्व॑थ-दृ॒शे-+स॒प्त च॑)"
}