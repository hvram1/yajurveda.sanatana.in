{
  "id": "TA 7.42.2",
  "classification": {
    "prapaataka": "7",
    "anuvaka": "42",
    "panchasat": "2"
  },
  "header": "TA 7.42.2",
  "samhita": " दक्ष॑म् मे अ॒न्य आ॒वातु॒ परा॒ऽन्यो वा॑तु॒ यद्-रपः॑ ॥  यद॒दो वा॑त ते गृ॒हे॑ऽमृत॑स्य नि॒धिर्.हि॒तः ।  ततो॑ नो देहि जी॒वसे॒ ततो॑ नो धेहि भेष॒जम् ॥  ततो॑ नो॒ मह॒ आव॑ह॒ वात॒ आवा॑तु भेष॒जम् ।  श॒म्भूर् म॑यो॒भूर्नो॑ हृ॒दे प्र ण॒ आयूꣳ॑षि तारिषत् ॥ इन्द्र॑स्य गृ॒हो॑ऽसि॒ तम् त्वा॒ प्रप॑द्ये॒ सगु॒स्साश्वः॑ । स॒ह यन्मे॒ अस्ति॒ तेन॑ ॥  भूः प्रप॑द्ये॒ भुवः॒ प्रप॑द्ये॒ सुवः॒ प्रप॑द्ये॒ भूर्भुव॒स्सुवः॒ प्रप॑द्ये वा॒युम्  प्रप॒द्येऽना᳚र्ताम् दे॒वता॒म् प्रप॒द्ये ऽश्मा॑नमाख॒णम् प्रप॑द्ये प्र॒जाप॑तेर्  ब्रह्मको॒शम् ब्रह्म॒ प्रप॑द्य॒ ओम् प्रप॑द्ये ॥  अ॒न्तरि॑क्षम् म उ॒र्व॑न्तर॑म् बृ॒हद॒ग्नयः॒ पर्व॑ताश्च॒ यया॒ वातः॑ स्व॒स्त्या स्व॑स्ति॒मान्तया᳚ स्व॒स्त्या स्व॑स्ति॒ मान॑सानि ॥  प्राणा॑पानौ मृ॒त्योर्मा॑ पात॒म् प्राणा॑पानौ॒ मा मा॑ हासिष्ट॒म् मयि॑ मे॒धाम् मयि॑ प्र॒जाम् मय्य॒ग्नि स्तेजो॑ दधातु॒ मयि॑ मे॒धाम् मयि॑ प्र॒जाम् मयीन्द्र॑ इन्द्रि॒यम् द॑धातु॒ मयि॑ मे॒धाम् मयि॑ प्र॒जाम् मयि॒ सूर्यो॒  भ्राजो॑ दधातु ।",
  "korvai": "(प॒रा॒वतो॑-दधातु-ब॒द्धान्-जिन्व॑थ-दृ॒शे-+स॒प्त च॑)"
}