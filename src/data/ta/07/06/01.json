{
  "id": "TA 7.6.1",
  "classification": {
    "prapaataka": "7",
    "anuvaka": "6",
    "panchasat": "1"
  },
  "header": "TA 7.6.1",
  "samhita": "दश॒ प्राची॒र्दश॑ भासि दक्षि॒णा । दश॑ प्र॒तीची॒र्दश॑ भा॒स्युदी॑चीः । दशो॒र्द्ध्वा भा॑सि सुमन॒स्यमा॑नः । स नो॒ रुच॑न्धे॒ह्यहृ॑णीयमानः ॥  अ॒ग्निष्ट्वा॒ वसु॑भिः पु॒रस्ता᳚द्-रोचयतु गाय॒त्रेण॒ छन्द॑सा । स मा॑ रुचि॒तो रो॑चय ॥ इन्द्र॑स्त्वा रु॒द्रैर्-द॑क्षिण॒तो रो॑चयतु॒ त्रैष्टु॑भेन॒ छन्द॑सा ।  स मा॑ रुचि॒तो रो॑चय । वरु॑णस्त्वाऽऽदि॒त्यैः प॒श्चाद्-रो॑चयतु॒ जाग॑तेन॒ छन्द॑सा ।  स मा॑ रुचि॒तो रो॑चय ",
  "korvai": "(रो॒च॒य॒ - धे॒हि॒ - +नव॑ च)"
}