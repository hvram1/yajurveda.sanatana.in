{
  "id": "TA 8.11.3",
  "classification": {
    "prapaataka": "8",
    "anuvaka": "11",
    "panchasat": "3"
  },
  "header": "TA 8.11.3",
  "samhita": " प्रि॒येण॒ नाम्ना॒ सम॑र्द्धयति । की॒र्तिर॑स्य॒ पूर्वा ग॑च्छति ज॒नता॑माय॒तः । गा॒य॒त्री दे॒वेभ्योऽपा᳚क्रामत् । तान्दे॒वाः प्र॑व॒र्ग्ये॑णै॒वानु॒ व्य॑भवन्न् ।  प्र॒व॒र्ग्ये॑णाप्नुवन्न् । यच्च॑तुर्विꣳशतिः॒ कृत्वः॑ प्रव॒र्ग्य॑म् प्रवृ॒णक्ति॑ । गा॒य॒त्रीमे॒व तदनु॒ विभ॑वति । गा॒य॒त्रीमा᳚प्नोति । पूर्वा᳚ऽस्य॒ जनं॑ ॅय॒तः की॒र्तिर्ग॑च्छति । वै॒श्व॒दे॒वः सꣳस॑न्नः ",
  "korvai": "(व॒द॒न्ति॒ - त॒नुवा॒ - सꣳस॑न्नो - हू॒यमा॑नो॒ वाग्घु॒तो - द॑धा - त्ये॒षः )"
}