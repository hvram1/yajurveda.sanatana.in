{
  "id": "TA 8.5.1",
  "classification": {
    "prapaataka": "8",
    "anuvaka": "5",
    "panchasat": "1"
  },
  "header": "TA 8.5.1",
  "samhita": "अ॒ग्निष्ट्वा॒ वसु॑भिः पु॒रस्ता᳚द्-रोचयतु गाय॒त्रेण॒ छन्द॒सेत्या॑ह । अ॒ग्निरे॒वैनं॒ ॅवसु॑भिः पु॒रस्ता᳚द्-रोचयति गाय॒त्रेण॒ छन्द॑सा । स मा॑ रुचि॒तो रो॑च॒येत्या॑ह । आ॒शिष॑मे॒वैतामाशा᳚स्ते ।  इन्द्र॑स्त्वा रु॒द्रैर्-द॑क्षिण॒तो रो॑चयतु॒ त्रैष्टु॑भेन॒  छन्द॒सेत्या॑ह । इन्द्र॑ ए॒वैनꣳ॑ रु॒द्रैर्-द॑क्षिण॒तो रो॑चयति॒ त्रैष्टु॑भेन॒ छन्द॑सा । स मा॑ रुचि॒तो रो॑च॒येत्या॑ह । आ॒शिष॑मे॒वैतामाशा᳚स्ते ।  वरु॑णस्त्वाऽऽदि॒त्यैः प॒श्चाद्-रो॑चयतु॒ जाग॑तेन॒ छन्द॒सेत्या॑ह । वरु॑ण ए॒वैन॑मादि॒त्यैः प॒श्चाद्-रो॑चयति॒ जाग॑तेन॒ छन्द॑सा ",
  "korvai": "(प॒श्चाद् रो॑चयति॒ जग॑तेन॒ छन्द॑सा॒ - पाङ्क्ते॑न॒ छन्द॑सा॒ स मा॑ रुचि॒तो रो॑च॒येत्या॑हा॒शिष॑मे॒वैतामाशा᳚स्ते - शास्ते॒ ऽष्टौ च॑)"
}