{
  "id": "TA 8.5.2",
  "classification": {
    "prapaataka": "8",
    "anuvaka": "5",
    "panchasat": "2"
  },
  "header": "TA 8.5.2",
  "samhita": " स मा॑ रुचि॒तो रो॑च॒येत्या॑ह । आ॒शिष॑मे॒वैतामाशा᳚स्ते ।  द्यु॒ता॒नस्त्वा॑ मारु॒तो म॒रुद्भि॑रुत्तर॒तो रो॑चय॒त्वानु॑ष्टुभेन॒ छन्द॒सेत्या॑ह ।  द्यु॒ता॒न ए॒वैन॑म् मारु॒तो म॒रुद्भि॑रुत्तर॒तो रो॑चय॒त्यानु॑ष्टुभेन॒ छन्द॑सा ।  स मा॑ रुचि॒तो रो॑च॒येत्या॑ह । आ॒शिष॑मे॒वैतामाशा᳚स्ते ।  बृह॒स्पति॑स्त्वा॒ विश्वै᳚र्-दे॒वैरु॒परि॑ष्टाद्-रोचयतु॒ पाङ्क्ते॑न॒ छन्द॒सेत्या॑ह ।  बृह॒स्पति॑रे॒वैन॒म् ॅविश्वै᳚र्-दे॒वैरु॒परि॑ष्टाद्-रोचयति॒ पाङ्क्ते॑न॒ छन्द॑सा ।  स मा॑ रुचि॒तो रो॑च॒येत्या॑ह । आ॒शिष॑मे॒वैतामाशा᳚स्ते ",
  "korvai": "(प॒श्चाद् रो॑चयति॒ जग॑तेन॒ छन्द॑सा॒ - पाङ्क्ते॑न॒ छन्द॑सा॒ स मा॑ रुचि॒तो रो॑च॒येत्या॑हा॒शिष॑मे॒वैतामाशा᳚स्ते - शास्ते॒ ऽष्टौ च॑)"
}