{
  "id": "TA 8.2.5",
  "classification": {
    "prapaataka": "8",
    "anuvaka": "2",
    "panchasat": "5"
  },
  "header": "TA 8.2.5",
  "samhita": " तेज॑सै॒व य॒ज्ञ्स्य॒ शिरः॒ सम्भ॑रति । यद्-वैक॑ङ्कती ।  भा ए॒वाव॑रुन्धे । दे॒वस्य॑ त्वा सवि॒तुः प्र॑स॒व इत्यभ्रि॒माद॑त्ते॒ प्रसू᳚त्यै । अ॒श्विनो᳚र्-बा॒हुभ्या॒मित्या॑ह । अ॒श्विनौ॒ हि दे॒वाना॑मद्ध्व॒र्यू आस्ता᳚म् ।  पू॒ष्णो हस्ता᳚भ्या॒मित्याह॒ यत्यै᳚ । वज्र॑ इव॒ वा ए॒षा । यदभ्रिः॑ । अभ्रि॑रसि॒ नारि॑र॒सीत्या॑ह॒ शान्त्यै᳚ ",
  "korvai": "(या॒जा॑यै॒ - न जु॑हु॒या - दवि॑श॒द् - वेणः॒ - शान्त्यै॑ - प॒ङ्क्तिरा॑धस॒मित्या॑ह - हरति - दिहन्ति - प॒राक्र॑म॒ - तावि॑शत् - प्र॒जाय॑मानानाꣳ - सृजति - श॒न्त्वाया॒ ष्टौ च॑)"
}