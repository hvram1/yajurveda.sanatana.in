{
  "id": "TA 8.2.13",
  "classification": {
    "prapaataka": "8",
    "anuvaka": "2",
    "panchasat": "13"
  },
  "header": "TA 8.2.13",
  "samhita": " तेज॑ ए॒वास्मि॑न् दधाति । मधु॑ त्वा मधु॒ला क॑रो॒त्वित्या॑ह । ब्रह्म॑णै॒वास्मि॒न् -तेजो॑ दधाति ।  यद्ग्रा॒म्याणा॒म् पात्रा॑णाम् क॒पालैः᳚ सꣳसृ॒जेत् ।  ग्रा॒म्याणि॒ पात्रा॑णि शु॒चाऽर्प॑येत् । अ॒र्म॒क॒पा॒लैः सꣳसृ॑जति । ए॒तानि॒ वा अ॑नुपजीवनी॒यानि॑ । तान्ये॒व शु॒चाऽर्प॑यति ।  शर्क॑राभिः॒ सꣳसृ॑जति॒ धृत्यै᳚ । अथो॑ श॒न्त्वाय॑ ( ) । अ॒ज॒लो॒मैः सꣳसृ॑जति । ए॒षा वा अ॒ग्नेः प्रि॒या त॒नूः । यद॒जा । प्रि॒ययै॒वैन॑म् त॒नुवा॒ सꣳसृ॑जति । अथो॒ तेज॑सा । कृ॒ष्णा॒जि॒नस्य॒ लोम॑भिः॒ सꣳसृ॑जति । य॒ज्ञो वै कृ॑ष्णाजि॒नम् ।  य॒ज्ञेनै॒व य॒ज्ञ्ꣳ सꣳसृ॑जति ।",
  "korvai": "(या॒जा॑यै॒ - न जु॑हु॒या - दवि॑श॒द् - वेणः॒ - शान्त्यै॑ - प॒ङ्क्तिरा॑धस॒मित्या॑ह - हरति - दिहन्ति - प॒राक्र॑म॒ - तावि॑शत् - प्र॒जाय॑मानानाꣳ - सृजति - श॒न्त्वाया॒ ष्टौ च॑)"
}