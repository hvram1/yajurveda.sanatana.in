{
  "id": "TA 8.1.7",
  "classification": {
    "prapaataka": "8",
    "anuvaka": "1",
    "panchasat": "7"
  },
  "header": "TA 8.1.7",
  "samhita": "   भि॒षजौ॒ वै स्थः॑ । इ॒दं ॅय॒ज्ञ्स्य॒ शिरः॒ प्रति॑धत्त॒मिति॑ । ताव॑ब्रूतां॒ ॅवर॑म् ॅवृणावहै । ग्रह॑ ए॒व ना॒वत्रापि॑ गृह्यता॒मिति॑ ।  ताभ्या॑-मे॒तमा᳚श्वि॒न-म॑गृह्णन्न् ।  तावे॒तद्-य॒ज्ञ्स्य॒ शिरः॒ प्रत्य॑धत्ताम् ।  यत् प्र॑व॒र्ग्यः॑ । तेन॒ सशी᳚र्ष्णा य॒ज्ञेन॒ यज॑मानाः । अवा॒शिषोऽरु॑न्धत ।  अ॒भि सु॑व॒र्गं ॅलो॒कम॑जयन्न् ( ) । यत् प्र॑व॒र्ग्य॑म् प्रवृ॒णक्ति॑ । य॒ज्ञ्स्यै॒व तच्छिरः॒ प्रति॑दधाति ।  तेन॒ सशी᳚र्ष्णा य॒ज्ञेन॒ यज॑मानः ।  अवा॒शिषो॑ रु॒न्धे । अ॒भि सु॑व॒र्गं ॅलो॒कम् ज॑यति ।  तस्मा॑दे॒ष आ᳚श्वि॒नप्र॑वया इव । यत् प्र॑व॒र्ग्यः॑ ।",
  "korvai": "(उ॒त्क॒रो - ह्ये॑ - ते - तृ॑न्दन्ति - महावीर॒त्व - म॑ब्रुवन् - नजयन्थ् स॒प्त च॑)"
}