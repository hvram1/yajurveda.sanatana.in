{
  "id": "TA 8.3.7",
  "classification": {
    "prapaataka": "8",
    "anuvaka": "3",
    "panchasat": "7"
  },
  "header": "TA 8.3.7",
  "samhita": " तस्मा॑द॒ग्निः सर्वा॒ दिशोऽनु॒ विभा॑ति ।  उत्ति॑ष्ठ बृ॒हन्-भ॑वो॒र्द्ध्वस्ति॑ष्ठ ध्रु॒वस्त्वमित्या॑ह॒ प्रति॑ष्ठित्यै ।  ई॒श्व॒रो वा ए॒षो᳚ऽन्धो भवि॑तोः ।  यः प्र॑व॒र्ग्य॑म॒न्वीक्ष॑ते । सूर्य॑स्य त्वा॒ चक्षु॒षाऽन्वी᳚क्ष॒ इत्या॑ह ।  चक्षु॑षो गोपी॒थाय॑ । ऋ॒जवे᳚ त्वा सा॒धवे᳚ त्वा सुक्षि॒त्यै त्वा॒ भूत्यै॒ त्वेत्या॑ह । इ॒यं ॅवा ऋ॒जुः । अ॒न्तरि॑क्षꣳ सा॒धु । अ॒सौ सु॑क्षि॒तिः ",
  "korvai": "(स्या॒द्- यत् प्र॑व॒र्ग्यः॑ - छन्दो॑भिः करोति - वी॒र्य॑ सम्मित॒म् - छन्दाꣳ॑सि नि॒ष्पत् - पृ॒णेत्या॑ह - सुक्षि॒ति - रना᳚च्छृण्ण॒म् - छन्दाꣳ॒॒स्याच्छृ॑ण त्त्य॒ष्टौ च॑)"
}