{
  "id": "TA 8.3.5",
  "classification": {
    "prapaataka": "8",
    "anuvaka": "3",
    "panchasat": "5"
  },
  "header": "TA 8.3.5",
  "samhita": " अप॑रिमितम् करोति । अप॑रिमित॒स्याव॑रुद्ध्यै । प॒रि॒ग्री॒वम् क॑रोति॒ धृत्यै᳚ । सूर्य॑स्य॒ हर॑सा श्रा॒येत्या॑ह । य॒था॒य॒जुरे॒वैतत् । अ॒श्व॒श॒केन॑ धूपयति । प्रा॒जा॒प॒त्यो वा अश्वः॑ सयोनि॒त्वाय॑ । वृष्णो॒ अश्व॑स्य नि॒ष्पद॒सीत्या॑ह ।  अ॒सौ वा आ॑दि॒त्यो वृषाऽश्वः॑ । तस्य॒ छन्दाꣳ॑सि नि॒ष्पत् ",
  "korvai": "(स्या॒द्- यत् प्र॑व॒र्ग्यः॑ - छन्दो॑भिः करोति - वी॒र्य॑ सम्मित॒म् - छन्दाꣳ॑सि नि॒ष्पत् - पृ॒णेत्या॑ह - सुक्षि॒ति - रना᳚च्छृण्ण॒म् - छन्दाꣳ॒॒स्याच्छृ॑ण त्त्य॒ष्टौ च॑)"
}