{
  "id": "TA 8.3.6",
  "classification": {
    "prapaataka": "8",
    "anuvaka": "3",
    "panchasat": "6"
  },
  "header": "TA 8.3.6",
  "samhita": " छन्दो॑भिरे॒वैन॑म् धूपयति । अ॒र्चिषे᳚ त्वा शो॒चिषे॒ त्वेत्या॑ह । तेज॑ ए॒वास्मि॑न् दधाति । वा॒रु॒णो॑ऽभीद्धः॑ । मै॒त्रियोपै॑ति॒ शान्त्यै᳚ । सिद्ध्यै॒ त्वेत्या॑ह । य॒था॒य॒जुरे॒वैतत् । दे॒वस्त्वा॑ सवि॒तोद्व॑प॒त्वित्या॑ह ।  स॒वि॒तृप्र॑सूत ए॒वैन॒म् ब्रह्म॑णा दे॒वता॑भि॒रुद्व॑पति । अप॑द्यमानः पृथि॒व्यामाशा॒ दिश॒ आपृ॒णेत्या॑ह ",
  "korvai": "(स्या॒द्- यत् प्र॑व॒र्ग्यः॑ - छन्दो॑भिः करोति - वी॒र्य॑ सम्मित॒म् - छन्दाꣳ॑सि नि॒ष्पत् - पृ॒णेत्या॑ह - सुक्षि॒ति - रना᳚च्छृण्ण॒म् - छन्दाꣳ॒॒स्याच्छृ॑ण त्त्य॒ष्टौ च॑)"
}