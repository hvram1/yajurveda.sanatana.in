{
  "id": "TA 8.6.7",
  "classification": {
    "prapaataka": "8",
    "anuvaka": "6",
    "panchasat": "7"
  },
  "header": "TA 8.6.7",
  "samhita": " दि॒वि दे॒वेषु॒ होत्रा॑ य॒च्छेत्या॑ह । होत्रा॑भिरे॒वेमान् ॅलो॒कान्थ् सम् द॑धाति । विश्वा॑साम् भुवाम् पत॒ इत्या॑ह । हैम॑न्तिकावे॒वास्मा॑ ऋ॒तू क॑ल्पयति ।  दे॒व॒श्रूस्त्वम् दे॑व घर्म दे॒वान् पा॒हीत्या॑ह ।  शै॒शि॒रावे॒वास्मा॑ ऋ॒तू क॑ल्पयति ।  त॒पो॒जां ॅवाच॑म॒स्मे निय॑च्छ देवा॒युव॒मित्या॑ह ।  या वै मेद्ध्या॒ वाक् । सा त॑पो॒जाः । तामे॒वाव॑रुन्धे ",
  "korvai": "(ऋ॒तवो॒ - हि शिरः॒ - सर्व॑पृष्ठे॒ प्रवृ॑ण॒ - क्त्यनि॑पद्यमान॒मित्या॑ह - ग॒तेत्या॑ह - शार॒दावे॒वास्मा॑ ऋ॒तू क॑ल्पयति - रुन्धे - कवि॒नामित्या॑ह - प्रा॒णाः - प्रति॑दधाति - भवन्ति - वाचयति च॒त्वारि॑ च)"
}