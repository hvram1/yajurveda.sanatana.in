{
  "id": "TA 8.6.6",
  "classification": {
    "prapaataka": "8",
    "anuvaka": "6",
    "panchasat": "6"
  },
  "header": "TA 8.6.6",
  "samhita": " ग्रैष्मा॑वे॒वास्मा॑ ऋ॒तू क॑ल्पयति । सम॒ग्निर॒ग्निना॑ ग॒तेत्या॑ह । अ॒ग्निर्ह्ये॑वैषो᳚ऽग्निना॑ स॒ङ्गच्छ॑ते । स्वाहा॒ सम॒ग्निस्तप॑सा ग॒तेत्या॑ह ।  पूर्व॑मे॒वोदि॒तम् । उत्त॑रेणा॒भिगृ॑णाति ।  ध॒र्ता दि॒वो विभा॑सि॒ रज॑सः पृथि॒व्या इत्या॑ह ।  वार्.षि॑कावे॒वास्मा॑ ऋ॒तू क॑ल्पयति ।  हृ॒दे त्वा॒ मन॑से॒ त्वेत्या॑ह । शा॒र॒दावे॒वास्मा॑ ऋ॒तू क॑ल्पयति ",
  "korvai": "(ऋ॒तवो॒ - हि शिरः॒ - सर्व॑पृष्ठे॒ प्रवृ॑ण॒ - क्त्यनि॑पद्यमान॒मित्या॑ह - ग॒तेत्या॑ह - शार॒दावे॒वास्मा॑ ऋ॒तू क॑ल्पयति - रुन्धे - कवि॒नामित्या॑ह - प्रा॒णाः - प्रति॑दधाति - भवन्ति - वाचयति च॒त्वारि॑ च)"
}