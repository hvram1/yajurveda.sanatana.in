{
  "id": "TA 8.4.12",
  "classification": {
    "prapaataka": "8",
    "anuvaka": "4",
    "panchasat": "12"
  },
  "header": "TA 8.4.12",
  "samhita": "अथो॒ रक्ष॑सा॒मप॑हत्यै । त्रिः पुनः॒ परि॑यन्ति ।  षट्थ् सम्प॑द्यन्ते । षड्वा ऋ॒तवः॑ । ऋ॒तुष्वे॒व प्रति॑तिष्ठन्ति । यो वै घ॒र्मस्य॑ प्रि॒यान्-त॒नुव॑मा॒क्राम॑ति । दु॒श्चर्मा॒ वै स भ॑वति ।  ए॒ष ह॒ वा अ॑स्य प्रि॒यान् त॒नुव॒माक्रा॑मति ।  य स्त्रिः प॒रीत्य॑ चतु॒र्थम् पर्ये॑ति ।  ए॒ताꣳ ह॒ वा अ॑स्यो॒ग्रदे॑वो॒ राज॑नि॒राच॑क्राम ",
  "korvai": "(द॒धा॒- ती॒वान्वा॑ह - य॒ज्ञ् - स्या॑है॒ - ष - उ॒परि॑ष्टादाशीर॒न्यो - व्या᳚स्था॒पय॑न्ति - र॒श्मयो॑ - भवन्ति॒ - धन्वेत्या॑ह - य॒ज्ञ् - श्च॑क्राम॒ - सम॑ष्ट्यै॒ द्वे च॑)"
}