{
  "id": "TA 8.4.1",
  "classification": {
    "prapaataka": "8",
    "anuvaka": "4",
    "panchasat": "1"
  },
  "header": "TA 8.4.1",
  "samhita": "ब्रह्म॒न् प्रच॑रिष्यामो॒ होत॑र्-घ॒र्मम॒भिष्टु॒हीत्या॑ह ।  ए॒ष वा ए॒तर्.हि॒ बृह॒स्पतिः॑ । यद्ब्र॒ह्मा ।  तस्मा॑ ए॒व प्र॑ति॒प्रोच्य॒ प्रच॑रति ।  आ॒त्मनोऽना᳚र्त्यै । य॒माय॑ त्वा म॒खाय॒ त्वेत्या॑ह ।  ए॒ता वा ए॒तस्य॑ दे॒वताः᳚ । ताभि॑रे॒वैनꣳ॒॒ सम॑र्द्धयति । मद॑न्तीभिः॒ प्रोक्ष॑ति । तेज॑ ए॒वास्मि॑न् दधाति ",
  "korvai": "(द॒धा॒- ती॒वान्वा॑ह - य॒ज्ञ् - स्या॑है॒ - ष - उ॒परि॑ष्टादाशीर॒न्यो - व्या᳚स्था॒पय॑न्ति - र॒श्मयो॑ - भवन्ति॒ - धन्वेत्या॑ह - य॒ज्ञ् - श्च॑क्राम॒ - सम॑ष्ट्यै॒ द्वे च॑)"
}