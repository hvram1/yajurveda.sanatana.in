{
  "id": "TA 8.10.2",
  "classification": {
    "prapaataka": "8",
    "anuvaka": "10",
    "panchasat": "2"
  },
  "header": "TA 8.10.2",
  "samhita": " तथ् साम्नः॒ पयः॑ । यद॒जायै॒ पयः॑ । तद्-दे॒वाना॒म् पयः॑ । तस्मा॒द्-यत्रै॒तैर्-यजु॑र्भि॒श्चर॑न्ति । तत् पय॑सा चरन्ति । प्र॒जाप॑तिमे॒व तद् दे॒वान्पय॑सा॒ऽन्नाद्ये॑न॒ सम॑र्द्धयन्ति । ए॒ष ह॒ त्वै सा॒क्षात् प्र॑व॒र्ग्य॑म् भक्षयति । यस्यै॒वं ॅवि॒दुषः॑ प्रव॒र्ग्यः॑ प्रवृ॒ज्यते᳚ । उ॒त्त॒र॒वे॒द्या-मुद्वा॑सये॒त्-तेज॑स्कामस्य । तेजो॒ वा उ॑त्तरवे॒दिः ",
  "korvai": "(गोः पय॑ - उत्तरवे॒दि - रा॑सते - स्थापयति - घ॒र्मो - य॑न्ति)"
}