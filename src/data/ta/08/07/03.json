{
  "id": "TA 8.7.3",
  "classification": {
    "prapaataka": "8",
    "anuvaka": "7",
    "panchasat": "3"
  },
  "header": "TA 8.7.3",
  "samhita": " स्वयै॒वैन॑म् दे॒वत॑यो॒पाव॑सृजति । अ॒श्विभ्या॒म् प्रदा॑प॒येत्या॑ह । अ॒श्विनौ॒ वै दे॒वाना᳚म् भि॒षजौ᳚ । ताभ्या॑मे॒वास्मै॑ भेष॒जम् क॑रोति । यस्ते॒ स्तनः॑ शश॒य इत्या॑ह । स्तौत्ये॒वैना᳚म् । उस्र॑ घ॒र्मꣳ शिꣳ॒॒षोस्र॑ घ॒र्मम् पा॑हि घ॒र्माय॑ शिꣳ॒॒षेत्या॑ह । यथा᳚ ब्रू॒याद॒मुष्मै॑ दे॒हीति॑ । ता॒दृगे॒व तत् । बृह॒स्पति॒स्त्वोप॑सीद॒त्वित्या॑ह ",
  "korvai": "(म॒नु॒ष्य॒ना॒मानि॑ - प॒शवः॑ - सीद॒त्वित्या॒ - हेन्द्रा॒येत्या॑हा - र्द्धयति - घ्नन्ति - गृह्णा॒ - त्यहिꣳ॑सायै॒ - पञ्चा॑हा - दि॒त्यव॑ते॒ स्वाहेत्या॑ह - पितृ॒मा - ने॑ति च॒त्वारि॑ च)"
}