{
  "id": "TA 8.7.8",
  "classification": {
    "prapaataka": "8",
    "anuvaka": "7",
    "panchasat": "8"
  },
  "header": "TA 8.7.8",
  "samhita": " अ॒न्तरि॑क्षेण॒ त्वोप॑यच्छा॒मीत्या॑ह । अ॒न्तरि॑क्षेणै॒वैन॒-मुप॑यच्छति ।  न वा ए॒तम् म॑नु॒ष्यो॑ भर्तु॑मर्.हति ।  दे॒वाना᳚म् त्वा पितृ॒णामनु॑मतो॒ भर्तुꣳ॑ शकेय॒मित्या॑ह । दे॒वैरे॒वैन॑म् पि॒तृभि॒रनु॑मत॒ आद॑त्ते । वि वा ए॑नमे॒तद॑र्द्धयन्ति । यत् प॒श्चात् प्र॒वृज्य॑ पु॒रो जुह्व॑ति । तेजो॑ऽसि॒ तेजोऽनु॒ प्रेहीत्या॑ह । तेज॑ ए॒वास्मि॑न् दधाति । दि॒वि॒स्पृङ्मा मा॑ हिꣳसी-रन्तरिक्ष॒स्पृङ्मा मा॑ हिꣳसीः  पृथिवि॒स्पृङ्मा मा॑ हिꣳसी॒रित्या॒हाहिꣳ॑सायै ",
  "korvai": "(म॒नु॒ष्य॒ना॒मानि॑ - प॒शवः॑ - सीद॒त्वित्या॒ - हेन्द्रा॒येत्या॑हा - र्द्धयति - घ्नन्ति - गृह्णा॒ - त्यहिꣳ॑सायै॒ - पञ्चा॑हा - दि॒त्यव॑ते॒ स्वाहेत्या॑ह - पितृ॒मा - ने॑ति च॒त्वारि॑ च)"
}