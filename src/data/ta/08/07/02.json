{
  "id": "TA 8.7.2",
  "classification": {
    "prapaataka": "8",
    "anuvaka": "7",
    "panchasat": "2"
  },
  "header": "TA 8.7.2",
  "samhita": " म॒नु॒ष्य॒ना॒मैरे॒वैना॒माह्व॑यति ।  षट्थ् सम्प॑द्यन्ते । षड्वा ऋ॒तवः॑ ।  ऋ॒तुभि॑रे॒वैना॒माह्व॑यति । अदि॑त्या उ॒ष्णीष॑म॒सीत्या॑ह । य॒था॒य॒जुरे॒वैतत् ।  वा॒युर॑स्यै॒ड इत्या॑ह । वा॒यु॒दे॒व॒त्यो॑ वै व॒थ्सः ।  पू॒षा त्वो॒पाव॑सृज॒त्वित्या॑ह । पौ॒ष्णा वै दे॒वत॑या प॒शवः॑ ",
  "korvai": "(म॒नु॒ष्य॒ना॒मानि॑ - प॒शवः॑ - सीद॒त्वित्या॒ - हेन्द्रा॒येत्या॑हा - र्द्धयति - घ्नन्ति - गृह्णा॒ - त्यहिꣳ॑सायै॒ - पञ्चा॑हा - दि॒त्यव॑ते॒ स्वाहेत्या॑ह - पितृ॒मा - ने॑ति च॒त्वारि॑ च)"
}