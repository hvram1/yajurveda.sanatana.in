{
  "id": "TA 8.7.5",
  "classification": {
    "prapaataka": "8",
    "anuvaka": "7",
    "panchasat": "5"
  },
  "header": "TA 8.7.5",
  "samhita": " तस्मा॒दिन्द्रो॑ दे॒वता॑नाम् भूयिष्ठ॒भाक्त॑मः ।  गा॒य॒त्रो॑ऽसि॒ त्रैष्टु॑भोऽसि॒ जाग॑तम॒सीति॑ शफोपय॒मानाद॑त्ते ।  छन्दो॑भिरे॒वैना॒नाद॑त्ते । स॒होर्जो भा॒गेनोप॒मेहीत्या॑ह ।  ऊ॒र्ज ए॒वैन॑म् भा॒गम॑कः ।  अ॒श्विनौ॒ वा ए॒तद्-य॒ज्ञ्स्य॒ शिरः॑ प्रति॒दध॑तावब्रूताम् ।  आ॒वाभ्या॑मे॒व पूर्वा᳚भ्यां॒ ॅवष॑ट्क्रियाता॒ इति॑ ।  इन्द्रा᳚श्विना॒ मधु॑नः सार॒घस्येत्या॑ह ।  अ॒श्विभ्या॑मे॒व पूर्वा᳚भ्यां॒ ॅवष॑ट्करोति ।  अथो॑ अ॒श्विना॑वे॒व भा॑ग॒धेये॑न॒ सम॑र्द्धयति ",
  "korvai": "(म॒नु॒ष्य॒ना॒मानि॑ - प॒शवः॑ - सीद॒त्वित्या॒ - हेन्द्रा॒येत्या॑हा - र्द्धयति - घ्नन्ति - गृह्णा॒ - त्यहिꣳ॑सायै॒ - पञ्चा॑हा - दि॒त्यव॑ते॒ स्वाहेत्या॑ह - पितृ॒मा - ने॑ति च॒त्वारि॑ च)"
}