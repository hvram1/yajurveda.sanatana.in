{
  "id": "TA 8.7.4",
  "classification": {
    "prapaataka": "8",
    "anuvaka": "7",
    "panchasat": "4"
  },
  "header": "TA 8.7.4",
  "samhita": "  ब्रह्म॒ वै दे॒वाना॒म् बृह॒स्पतिः॑ । ब्रह्म॑णै॒वैना॒मुप॑सीदति ।  दान॑वः स्थ॒ पेर॑व॒ इत्या॑ह । मेद्ध्या॑ने॒वैना᳚न्करोति ।  वि॒ष्व॒ग्वृतो॒ लोहि॑ते॒नेत्या॑ह॒ व्यावृ॑त्त्यै ।  अ॒श्विभ्या᳚म् पिन्वस्व॒ सर॑स्वत्यै पिन्वस्व पू॒ष्णे पि॑न्वस्व॒ बृह॒स्पत॑ये पिन्व॒स्वेत्या॑ह ।  ए॒ताभ्यो॒ ह्ये॑षा दे॒वता᳚भ्यः॒ पिन्व॑ते ।  इन्द्रा॑य पिन्व॒स्वेन्द्रा॑य पिन्व॒स्वेत्या॑ह ।  इन्द्र॑मे॒व भा॑ग॒धेये॑न॒ सम॑र्द्धयति । द्विरिन्द्रा॒येत्या॑ह ",
  "korvai": "(म॒नु॒ष्य॒ना॒मानि॑ - प॒शवः॑ - सीद॒त्वित्या॒ - हेन्द्रा॒येत्या॑हा - र्द्धयति - घ्नन्ति - गृह्णा॒ - त्यहिꣳ॑सायै॒ - पञ्चा॑हा - दि॒त्यव॑ते॒ स्वाहेत्या॑ह - पितृ॒मा - ने॑ति च॒त्वारि॑ च)"
}