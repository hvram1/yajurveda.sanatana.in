{
  "id": "TA 8.8.3",
  "classification": {
    "prapaataka": "8",
    "anuvaka": "8",
    "panchasat": "3"
  },
  "header": "TA 8.8.3",
  "samhita": " पूर्व॑मे॒वोदि॒तम् । उत्त॑रेणा॒भिगृ॑णाति ।  अनु॑ वा॒न्-द्यावा॑पृथि॒वी अ॑मꣳसाता॒मित्या॒हानु॑मत्यै ।  तम् प्रा॒व्य॑म् ॅयथा॒वण्णमो॑ दि॒वे नमः॑ पृथि॒व्या इत्या॑ह । य॒था॒य॒जुरे॒वैतत् । दि॒वि धा॑ इ॒मं ॅय॒ज्ञ्ं ॅय॒ज्ञ्मि॒मम् दि॒वि धा॒ इत्या॑ह ।  सु॒व॒र्गमे॒वैन॑म् ॅलो॒कम् ग॑मयति ।  दिव॑म् गच्छा॒न्तरि॑क्षम् गच्छ पृथि॒वीम् ग॒च्छेत्या॑ह ।  ए॒ष्वे॑वैन॑म् ॅलो॒केषु॒ प्रति॑ष्ठापयति । पञ्च॑ प्र॒दिशो॑ ग॒च्छेत्या॑ह ",
  "korvai": "(अ॒क॒ - र॒श्वि॒नेत्या॑ह - प्र॒दिशो॑ ग॒च्छेत्या॑ह - पितृ॒णा - म॑न्तः परि॒धि पि॑न्वयति - धार॒येत्या॑ह॒ - वाचो॑ - धर्म॒पा स्तेभ्य॑ ए॒वैन॑म् जुहो - त्य॒न्वीक्षे॑त - होत॒व्या (3) मि - त्य॒ग्रावित्या॑ह - दधते - ऽगोपायथ् स॒प्त च॑)"
}