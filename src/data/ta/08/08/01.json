{
  "id": "TA 8.8.1",
  "classification": {
    "prapaataka": "8",
    "anuvaka": "8",
    "panchasat": "1"
  },
  "header": "TA 8.8.1",
  "samhita": "विश्वा॒ आशा॑ दक्षिण॒सदित्या॑ह । विश्वा॑ने॒व दे॒वान् प्री॑णाति । अथो॒ दुरि॑ष्ट्या ए॒वैन॑म् पाति । विश्वा᳚न् दे॒वान॑याडि॒हेत्या॑ह । विश्वा॑ने॒व दे॒वान् भा॑ग॒धेये॑न॒ सम॑र्द्धयति । स्वाहा॑कृतस्य घ॒र्मस्य॒ मधोः᳚ पिबतमश्वि॒नेत्या॑ह ।  अ॒श्विना॑वे॒व भा॑ग॒धेये॑न॒ सम॑र्द्धयति ।  स्वाहा॒ऽग्नये॑ य॒ज्ञिया॑य॒ शंॅयजु॑र्भि॒रित्या॑ह । अ॒भ्ये॑वैन॑म् घारयति । अथो॑ ह॒विरे॒वाकः॑ ",
  "korvai": "(अ॒क॒ - र॒श्वि॒नेत्या॑ह - प्र॒दिशो॑ ग॒च्छेत्या॑ह - पितृ॒णा - म॑न्तः परि॒धि पि॑न्वयति - धार॒येत्या॑ह॒ - वाचो॑ - धर्म॒पा स्तेभ्य॑ ए॒वैन॑म् जुहो - त्य॒न्वीक्षे॑त - होत॒व्या (3) मि - त्य॒ग्रावित्या॑ह - दधते - ऽगोपायथ् स॒प्त च॑)"
}