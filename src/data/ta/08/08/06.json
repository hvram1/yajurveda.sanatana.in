{
  "id": "TA 8.8.6",
  "classification": {
    "prapaataka": "8",
    "anuvaka": "8",
    "panchasat": "6"
  },
  "header": "TA 8.8.6",
  "samhita": " तेज॒सोऽस्क॑न्दाय । इ॒षे पी॑पिह्यू॒र्जे पी॑पि॒हीत्या॑ह ।  इष॑मे॒वोर्जं॒ ॅयज॑माने दधाति । यज॑मानाय पीपि॒हीत्या॑ह । यज॑मानायै॒वैता-मा॒शिष॒माशा᳚स्ते ।  मह्य॒ञ्ज्यैष्ठ्या॑य पीपि॒हीत्या॑ह ।  आ॒त्मन॑ ए॒वैतामा॒शिष॒माशा᳚स्ते ।  त्विष्यै᳚ त्वा द्यु॒म्नाय॑ त्वेन्द्रि॒याय॑ त्वा॒ भूत्यै॒ त्वेत्या॑ह । य॒था॒य॒जुरे॒वैतत् । धर्मा॑ऽसि सु॒धर्मा मे᳚ न्य॒स्मे ब्रह्मा॑णि धार॒येत्या॑ह ",
  "korvai": "(अ॒क॒ - र॒श्वि॒नेत्या॑ह - प्र॒दिशो॑ ग॒च्छेत्या॑ह - पितृ॒णा - म॑न्तः परि॒धि पि॑न्वयति - धार॒येत्या॑ह॒ - वाचो॑ - धर्म॒पा स्तेभ्य॑ ए॒वैन॑म् जुहो - त्य॒न्वीक्षे॑त - होत॒व्या (3) मि - त्य॒ग्रावित्या॑ह - दधते - ऽगोपायथ् स॒प्त च॑)"
}