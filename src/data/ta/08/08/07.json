{
  "id": "TA 8.8.7",
  "classification": {
    "prapaataka": "8",
    "anuvaka": "8",
    "panchasat": "7"
  },
  "header": "TA 8.8.7",
  "samhita": " ब्रह्म॑न्ने॒वैन॒म् प्रति॑ष्ठापयति । नेत्त्वा॒ वातः॑ स्क॒न्दया॒दिति॒ यद्य॑भि॒चरे᳚त् । अ॒मुष्य॑ त्वा प्रा॒णे सा॑दयाम्य॒मुना॑ स॒ह नि॑र॒र्थम् ग॒च्छेति॑ ब्रूया॒द्-यम् द्वि॒ष्यात् । यमे॒व द्वेष्टि॑ । तेनै॑नꣳ स॒ह नि॑र॒र्थम् ग॑मयति । पू॒ष्णे शर॑से॒ स्वाहेत्या॑ह । या ए॒व दे॒वता॑ हु॒तभा॑गाः । ताभ्य॑ ए॒वैन॑ञ्जुहोति । ग्राव॑भ्यः॒ स्वाहेत्या॑ह । या ए॒वान्तरि॑क्षे॒ वाचः॑ ",
  "korvai": "(अ॒क॒ - र॒श्वि॒नेत्या॑ह - प्र॒दिशो॑ ग॒च्छेत्या॑ह - पितृ॒णा - म॑न्तः परि॒धि पि॑न्वयति - धार॒येत्या॑ह॒ - वाचो॑ - धर्म॒पा स्तेभ्य॑ ए॒वैन॑म् जुहो - त्य॒न्वीक्षे॑त - होत॒व्या (3) मि - त्य॒ग्रावित्या॑ह - दधते - ऽगोपायथ् स॒प्त च॑)"
}