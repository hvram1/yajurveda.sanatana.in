{
  "id": "TA 8.8.13",
  "classification": {
    "prapaataka": "8",
    "anuvaka": "8",
    "panchasat": "13"
  },
  "header": "TA 8.8.13",
  "samhita": "   स॒म्ॅव॒थ्स॒रन्न माꣳ॒॒सम॑श्ञीयात् । न रा॒मामुपे॑यात् । न मृ॒न्मये॑न पिबेत् । नास्य॑ रा॒म उच्छि॑ष्टम् पिबेत् । तेज॑ ए॒व तथ्सꣳश्य॑ति ।  दे॒वा॒सु॒राः सम्ॅय॑त्ता आसन्न् । ते दे॒वा वि॑ज॒यमु॑प॒यन्तः॑ । वि॒भ्राजि॑ सौ॒र्ये ब्रह्म॒ सन्न्य॑दधत । यत् किञ्च॑ दिवाकी॒र्त्य᳚म् ।  तदे॒तेनै॒व व्र॒तेना॑गोपायत् ( ) । तस्मा॑दे॒तद्-व्र॒तम् चा॒र्य᳚म् । तेज॑सो गोपी॒थाय॑ । तस्मा॑दे॒तानि॒ यजूꣳ॑षि वि॒भ्राजः॑ सौ॒र्यस्येत्या॑हुः ।  स्वाहा᳚ त्वा॒ सूर्य॑स्य र॒श्मिभ्य॒ इति॑ प्रा॒तः सꣳसा॑दयति । स्वाहा᳚ त्वा॒ नक्ष॑त्रेभ्य॒ इति॑ सा॒यम् ।  ए॒ता वा ए॒तस्य॑ दे॒वताः᳚ । ताभि॑रे॒वैनꣳ॒॒ सम॑र्द्धयति ।",
  "korvai": "(अ॒क॒ - र॒श्वि॒नेत्या॑ह - प्र॒दिशो॑ ग॒च्छेत्या॑ह - पितृ॒णा - म॑न्तः परि॒धि पि॑न्वयति - धार॒येत्या॑ह॒ - वाचो॑ - धर्म॒पा स्तेभ्य॑ ए॒वैन॑म् जुहो - त्य॒न्वीक्षे॑त - होत॒व्या (3) मि - त्य॒ग्रावित्या॑ह - दधते - ऽगोपायथ् स॒प्त च॑)"
}