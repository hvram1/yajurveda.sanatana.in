{
  "id": "TA 8.9.8",
  "classification": {
    "prapaataka": "8",
    "anuvaka": "9",
    "panchasat": "8"
  },
  "header": "TA 8.9.8",
  "samhita": " अन॑शनायुको भवति । य ए॒वं ॅवेद॑ ।  रन्ति॒र्नामा॑सि दि॒व्यो ग॑न्ध॒र्व इत्या॑ह ।  रू॒पमे॒वास्यै॒-तन्-म॑हि॒मानꣳ॒॒ रन्ति॑म् ब॒न्धुतां॒ ॅव्याच॑ष्टे । सम॒हमायु॑षा॒ सम् प्रा॒णेनेत्या॑ह । आ॒शिष॑मे॒वैतामाशा᳚स्ते ।  व्य॑सौ यो᳚ऽस्मान् द्वेष्टि॒ यञ्च॑ व॒यम् द्वि॒ष्म इत्या॑ह । अ॒भि॒चा॒र ए॒वास्यै॒षः । अचि॑क्रद॒द्-वृषा॒ हरि॒रित्या॑ह । वृषा॒ ह्ये॑षः ",
  "korvai": "(ब्रह्म॑णस्त्वा पर॒स्पाया॒ इत्या॑ह - दधा - त्य॒न्वित्य॑ - रक्ष॒स्वी रक्ष॑सा॒मप॑हत्यै॒ - वै हिर॑ण्य - माहा - र्द्धयति॒ - ह्ये॑ष - गृ॑णा॒त्वित्या॑ह - मनु॒ष्या॑नित्या॑हा - स्यै॒षो᳚ ऽष्टौ च॑)"
}