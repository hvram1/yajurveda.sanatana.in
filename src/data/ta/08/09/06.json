{
  "id": "TA 8.9.6",
  "classification": {
    "prapaataka": "8",
    "anuvaka": "9",
    "panchasat": "6"
  },
  "header": "TA 8.9.6",
  "samhita": " अ॒मृत॑ ए॒वैन॒म् प्रति॑ष्ठापयति ।  व॒ल्गुर॑सि शं॒ ॅयुधा॑या॒ इति॒ त्रिः प॑रिषि॒ञ्चन्पर्ये॑ति । त्रि॒वृद्वा अ॒ग्निः । यावा॑ने॒वाग्निः । तस्य॒ शुचꣳ॑ शमयति । त्रिः पुनः॒ पर्ये॑ति । षट्थ् सम्प॑द्यन्ते । षड्वा ऋ॒तवः॑ । ऋ॒तुभि॑रे॒वास्य॒ शुचꣳ॑ शमयति । चतुः॑ स्रक्ति॒र्नाभि॑र्. ऋ॒तस्येत्या॑ह ",
  "korvai": "(ब्रह्म॑णस्त्वा पर॒स्पाया॒ इत्या॑ह - दधा - त्य॒न्वित्य॑ - रक्ष॒स्वी रक्ष॑सा॒मप॑हत्यै॒ - वै हिर॑ण्य - माहा - र्द्धयति॒ - ह्ये॑ष - गृ॑णा॒त्वित्या॑ह - मनु॒ष्या॑नित्या॑हा - स्यै॒षो᳚ ऽष्टौ च॑)"
}