{
  "id": "TA 8.9.1",
  "classification": {
    "prapaataka": "8",
    "anuvaka": "9",
    "panchasat": "1"
  },
  "header": "TA 8.9.1",
  "samhita": "घर्म॒ या ते॑ दि॒वि शुगिति॑ ति॒स्र आहु॑तीर्-जुहोति ।  छन्दो॑भिरे॒वास्यै॒भ्यो लो॒केभ्यः॒ शुच॒मव॑ यजते । इय॒त्यग्रे॑ जुहोति । अथेय॒त्यथेय॑ति । त्रय॑ इ॒मे लो॒काः ।  ए॒भ्य ए॒व लो॒केभ्यः॒ शुच॒मव॑ यजते ।  अनु॑ नो॒ऽद्यानु॑मति॒रित्या॒हानु॑मत्यै । दि॒वस्त्वा॑ पर॒स्पाया॒ इत्या॑ह । दि॒व ए॒वेमान् ॅलो॒कान् दा॑धार ।  ब्रह्म॑णस्त्वा पर॒स्पाया॒ इत्या॑ह ",
  "korvai": "(ब्रह्म॑णस्त्वा पर॒स्पाया॒ इत्या॑ह - दधा - त्य॒न्वित्य॑ - रक्ष॒स्वी रक्ष॑सा॒मप॑हत्यै॒ - वै हिर॑ण्य - माहा - र्द्धयति॒ - ह्ये॑ष - गृ॑णा॒त्वित्या॑ह - मनु॒ष्या॑नित्या॑हा - स्यै॒षो᳚ ऽष्टौ च॑)"
}