{
  "id": "TA 8.9.9",
  "classification": {
    "prapaataka": "8",
    "anuvaka": "9",
    "panchasat": "9"
  },
  "header": "TA 8.9.9",
  "samhita": "  वृषा॒ हरिः॑ । म॒हान्-मि॒त्रो न द॑र्.श॒त इत्या॑ह । स्तौत्ये॒वैन॑मे॒तत् । चिद॑सि समु॒द्रयो॑नि॒रित्या॑ह । स्वामे॒वैनं॒ ॅयोनि॑ङ्गमयति ।  नम॑स्ते अस्तु॒ मा मा॑ हिꣳसी॒रित्या॒हाहिꣳ॑सायै ।  वि॒श्वाव॑सुꣳ सोमगन्ध॒र्वमित्या॑ह । यदे॒वास्य॑ क्रि॒यमा॑णस्यान्त॒र्यन्ति॑ । तदे॒वास्यै॒तेना प्या॑ययति ।  वि॒श्वाव॑सुर॒भि तन्नो॑ गृणा॒त्वित्या॑ह ",
  "korvai": "(ब्रह्म॑णस्त्वा पर॒स्पाया॒ इत्या॑ह - दधा - त्य॒न्वित्य॑ - रक्ष॒स्वी रक्ष॑सा॒मप॑हत्यै॒ - वै हिर॑ण्य - माहा - र्द्धयति॒ - ह्ये॑ष - गृ॑णा॒त्वित्या॑ह - मनु॒ष्या॑नित्या॑हा - स्यै॒षो᳚ ऽष्टौ च॑)"
}