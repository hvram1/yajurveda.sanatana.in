{
  "id": "TA 8.9.2",
  "classification": {
    "prapaataka": "8",
    "anuvaka": "9",
    "panchasat": "2"
  },
  "header": "TA 8.9.2",
  "samhita": "   ए॒ष्वे॑व लो॒केषु॑ प्र॒जा दा॑धार । प्रा॒णस्य॑ त्वा पर॒स्पाया॒ इत्या॑ह । प्र॒जास्वे॒व प्रा॒णान् दा॑धार । शिरो॒ वा ए॒तद्-य॒ज्ञ्स्य॑ । यत् प्र॑व॒र्ग्यः॑ । अ॒सौ खलु॒ वा आ॑दि॒त्यः प्र॑व॒र्ग्यः॑ । तं ॅयद्-द॑क्षि॒णा प्र॒त्यञ्च॒-मुद॑ञ्च-मुद्वा॒सये᳚त् ।  जि॒ह्मं ॅय॒ज्ञ्स्य॒ शिरो॑ हरेत् ।  प्राञ्च॒मुद्वा॑सयति । पु॒रस्ता॑दे॒व य॒ज्ञ्स्य॒ शिरः॒ प्रति॑दधाति ",
  "korvai": "(ब्रह्म॑णस्त्वा पर॒स्पाया॒ इत्या॑ह - दधा - त्य॒न्वित्य॑ - रक्ष॒स्वी रक्ष॑सा॒मप॑हत्यै॒ - वै हिर॑ण्य - माहा - र्द्धयति॒ - ह्ये॑ष - गृ॑णा॒त्वित्या॑ह - मनु॒ष्या॑नित्या॑हा - स्यै॒षो᳚ ऽष्टौ च॑)"
}