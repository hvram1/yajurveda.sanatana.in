{
  "id": "TA 8.12.3",
  "classification": {
    "prapaataka": "8",
    "anuvaka": "12",
    "panchasat": "3"
  },
  "header": "TA 8.12.3",
  "samhita": " यदे॑काद॒शेऽह॑न्-प्रवृ॒ज्यते᳚ । इन्द्रो॑ भू॒त्वा त्रि॒ष्टुभ॑मेति । यद्-द्वा॑द॒शेऽह॑न्-प्रवृ॒ज्यते᳚ । सोमो॑ भू॒त्वा सु॒त्यामे॑ति । यत्-पु॒रस्ता॑दुप॒सदा᳚म् प्रवृ॒ज्यते᳚ । तस्मा॑दि॒तः परा॑ङ॒मूं ॅलो॒काꣳस्तप॑न्नेति । यदु॒परि॑ष्टा-दुप॒सदा᳚म् प्रवृ॒ज्यते᳚ । तस्मा॑द॒मुतो॒ऽर्वाङि॒मां ॅलो॒काꣳस्तप॑न्नेति । य ए॒वं ॅवेद॑ ।  ऐव त॑पति ( ) ।",
  "korvai": "(नक्ष॑त्राण्येति - वि॒राज॑मेति - तपति)"
}