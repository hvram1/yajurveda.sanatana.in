{
  "id": "TA 1.14.2",
  "classification": {
    "prapaataka": "1",
    "anuvaka": "14",
    "panchasat": "2"
  },
  "header": "TA 1.14.2",
  "samhita": " मा मे᳚ प्र॒जाया॒ मा प॑शू॒नां । मा मम॑ प्रा॒णै-रा॒पूरि॑ष्ठाः ॥ अ॒सौ यो॑ऽप॒क्षीय॑ति । स सर्वे॑षां भू॒तानां᳚ प्रा॒णै-रप॑क्षीयति । मा मे᳚ प्र॒जाया॒ मा प॑शू॒नां । मा मम॑ प्रा॒णै-रप॑क्षेष्ठाः ॥ अ॒मूनि॒ नक्ष॑त्राणि । सर्वे॑षां भू॒तानां᳚ प्रा॒णैरप॑ प्रसर्पन्ति॒ चोथ्स॑र्पन्ति च ।  मा मे᳚ प्र॒जाया॒ मा प॑शू॒नां ।  मा मम॑ प्रा॒णैरप॑ प्रसृपत॒ मोथ्सृ॑पत ।",
  "korvai": "(प्रा॒णैरा॒पूर्य॑ति॒-मोथ्सृ॑पत॒-चोथ्स॑र्पति च॒ - मोथ्सृ॑प॒ द्वे च॑)"
}