{
  "id": "TA 1.15.1",
  "classification": {
    "prapaataka": "1",
    "anuvaka": "15",
    "panchasat": "1"
  },
  "header": "TA 1.15.1",
  "samhita": " अथादित्यस्याष्ट पु॑रुष॒स्य ॥  वसूना मादित्यानाꣳ स्थाने स्वतेज॑सा भा॒नि ॥  रुद्राणा-मादित्यानाꣳ स्थाने स्वतेज॑सा भा॒नि ॥  आदित्याना-मादित्यानाꣳ स्थाने स्वतेज॑सा भा॒नि ॥ सताꣳ॑सत्या॒नां । आदित्यानाꣳ स्थाने स्वतेज॑सा भा॒नि ॥ अभिधून्वता॑-मभि॒घ्नतां । वातव॑तां म॒रुतां । आदित्यानाꣳ स्थाने स्वतेज॑सा भा॒नि ॥  ऋभूणा-मादित्यानाꣳ स्थाने स्वतेज॑सा भा॒नि ( ) ॥  विश्वेषां᳚ देवा॒नां । आदित्यानाꣳ स्थाने स्वतेज॑सा भा॒नि ॥ सम्ॅवथ्सर॑स्य स॒वितुः । आदित्यस्य स्थाने स्वतेज॑सा भा॒नि ॥ ओउम् भूर्भुव॒स्स्वः॑ ।  रश्मयो वो मिथुनं मा नो मिथु॑नꣳ री॒ढ्वं ।",
  "korvai": "(ऋभूणामादित्यानाꣳ स्थाने स्वतेज॑सा भा॒नि षट्च॑)"
}