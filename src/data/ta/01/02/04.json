{
  "id": "TA 1.2.4",
  "classification": {
    "prapaataka": "1",
    "anuvaka": "2",
    "panchasat": "4"
  },
  "header": "TA 1.2.4",
  "samhita": " उभयतः सप्ते᳚न्द्रिया॒णि । ज॒ल्पितं॑ त्वेव॒ दिह्य॑ते ॥  शुक्लकृष्णे सम्ॅव॑थ्सर॒स्य । दक्षिण वाम॑योः पा॒र्श्वयोः । तस्यै॒षा भव॑ति ॥ शु॒क्रं ते॑ अ॒न्यद्य॑ज॒तं ते॑ अ॒न्यत् ।  विषु॑रूपे॒ अह॑नी॒ द्यौरि॑वासि । विश्वा॒ हि मा॒या अव॑सि स्वधावः । भ॒द्रा ते॑ पूषन्नि॒ह रा॒तिर॒स्त्विति॑ ॥  नात्र॒ भुव॑नं ( ) । न पू॒षा । न प॒शवः॑ ।  नादित्यः सम्ॅवथ्सर एव प्रत्यक्षेण प्रियत॑मं ॅवि॒द्यात् । एतद्वै सम्ॅवथ्सरस्य प्रियत॑मꣳ रू॒पं । योऽस्य महानर्थ उत्पथ्स्यमा॑नो भ॒वति । इदं पुण्यं कु॑रुष्वे॒ति । तमाहर॑णं द॒द्यात् ।",
  "korvai": "(य॒था॒ - ल॒क्ष॒ण - ऋ॑तु॒लक्ष॑णं॒ - भुव॑नꣳ स॒प्त च॑)"
}