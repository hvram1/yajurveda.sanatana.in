{
  "id": "TA 1.27.5",
  "classification": {
    "prapaataka": "1",
    "anuvaka": "27",
    "panchasat": "5"
  },
  "header": "TA 1.27.5",
  "samhita": " य॒ज्वानो॒ येऽप्य॑य॒ज्वनः॑ । स्व॑र्यन्तो॒ नापे᳚क्षन्ते ।  इन्द्र॑-म॒ग्निञ्च॑ ये वि॒दुः ॥ सिक॑ता इव स॒म्ॅयन्ति॑ ।  र॒श्मिभिः॑-समु॒दीरि॑ताः । अ॒स्मा-ल्लो॒काद॑-मुष्मा॒च्च । ऋ॒षिभि॑-रदात्-पृ॒श्निभिः॑ ॥ अपे॑त॒ वीत॒ वि च॑ सर्प॒तातः॑ । येऽत्र॒ स्थ पु॑रा॒णा ये च॒ नूत॑नाः ।  अहो॑भि-र॒द्भि-र॒क्तुभि॒-र्व्य॑क्तं ",
  "korvai": "(पु॒रं - नव॑द्वारा - ब्र॒ह्मा - च - व्य॑क्तꣳ - श॒रदो॒ऽष्टौ च॑)"
}