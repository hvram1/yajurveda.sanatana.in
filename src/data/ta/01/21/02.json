{
  "id": "TA 1.21.2",
  "classification": {
    "prapaataka": "1",
    "anuvaka": "21",
    "panchasat": "2"
  },
  "header": "TA 1.21.2",
  "samhita": " दे॒वीः प॑र्जन्य॒ सूव॑रीः । पु॒त्र॒व॒त्त्वाय॑ मे सुत ॥  अ॒पाश्न्यु॑ष्णि-म॒पा रक्षः॑ । अ॒पाश्न्यु॑ष्णि-म॒पा रघं᳚ । अपा᳚घ्रा॒मप॑ चा॒वर्तिं᳚ । अप॑ दे॒वीरि॒तो हि॑त ॥  वज्रं॑ दे॒वीरजी॑ताꣳश्च । भुव॑नं देव॒ सूव॑रीः । आ॒दि॒त्यानदि॑तिं दे॒वीं । योनि॑नोर्द्ध्व-मु॒दीष॑त ।",
  "korvai": "ꣳ स॑स्त॒नूभिः॑ । व्यशे॑म दे॒वहि॑तं॒ ॅयदायुः॑ ॥ स्व॒स्ति न॒ इन्द्रो॑ वृ॒द्धश्र॑वाः । स्व॒स्ति नः॑ पू॒षा वि॒श्ववे॑दाः । स्व॒स्ति न॒स्तार्क्ष्यो॒ अरि॑ष्टनेमिः । स्व॒स्ति नो॒ बृह॒स्पति॑र्-दधातु ॥ के॒तवो॒ अरु॑णासश्च । ऋ॒ष॒यो वात॑रश॒नाः( ) । प्र॒ति॒ष्ठाꣳ श॒तधा॑ हि । स॒माहि॑तासो सहस्र॒धाय॑सं ॥ शि॒वा नः॒ शन्त॑मा भवन्तु । दि॒व्या आप॒ ओष॑धयः ॥ सु॒मृ॒डी॒का सर॑स्वति । माते॒ व्यो॑म स॒न्दृशि॑ ॥ 77 (16) (स्व॑ - रु॒दीष॑त॒ - वात॑रश॒नाः षट्च॑)"
}