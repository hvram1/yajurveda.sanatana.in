{
  "id": "TA 1.5.2",
  "classification": {
    "prapaataka": "1",
    "anuvaka": "5",
    "panchasat": "2"
  },
  "header": "TA 1.5.2",
  "samhita": " तस्येन्द्रो वम्रि॑रूपे॒ण । ध॒नुर्ज्या॑-मछि॒नथ्स्व॑यं ॥ तदि॑न्द्र॒धनु॑रित्य॒ज्यं । अ॒भ्रव॑र्णेषु॒ चक्ष॑ते । एतदेव शम्ॅयोर्-बार्.ह॑स्पत्य॒स्य । ए॒तद् रु॑द्रस्य॒ धनुः ॥ रु॒द्रस्य॑ त्वेव॒ धनु॑रार्त्निः । शिर॒ उत्पि॑पेष ।  स प्र॑व॒र्ग्यो॑ऽभवत् । तस्मा॒द् यः सप्र॑व॒र्ग्येण॑ य॒ज्ञेन॒ यज॑ते ( ) ।  रु॒द्रस्य॒ स शिरः॒ प्रति॑दधाति । नैनꣳ॑ रु॒द्र आरु॑को भवति । य ए॒वं ॅवेद॑ ।",
  "korvai": "(श्रि॒ता - यज॑ते॒ त्रीणि॑ च)"
}