{
  "id": "TA 3.11.11",
  "classification": {
    "prapaataka": "3",
    "anuvaka": "11",
    "panchasat": "11"
  },
  "header": "TA 3.11.11",
  "samhita": " हृ॒दा प॑श्यन्ति॒ मन॑सा मनी॒षिणः॑ । स॒मु॒द्रे अ॒न्तः क॒वयो॒ विच॑क्षते । मरी॑चीनां प॒दमि॑च्छन्ति वे॒धसः॑ ॥ प॒त॒ङ्गो वाचं॒ मन॑सा बिभर्ति ।  तां ग॑न्ध॒र्वो॑ऽवद॒द् गर्भे॑ अ॒न्तः । तां द्योत॑मानाꣳ स्व॒र्यं॑ मनी॒षाम् ।  ऋ॒तस्य॑ प॒दे क॒वयो॒ निपा᳚न्ति ॥ ये ग्रा॒म्याः प॒शवो॑ वि॒श्वरू॑पाः । विरू॑पाः॒ सन्तो॑ बहु॒धैक॑रूपाः । अ॒ग्निस्ताꣳ अग्रे॒ प्रमु॑मोक्तु दे॒वः ",
  "korvai": "(आ॒त्मा जना॑नां - ॅविकु॒र्वन्तं॑ ॅविप॒श्विं - प्र॒जानां᳚ - ॅवसु॒धानीं᳚  ॅवि॒राजं॒ - चर॑न्तं॒ - गोम॑तीं - मे॒ निय॑च्छ॒ - त्वेक॑चक्रं॒ - ॅव्यो॑मन् - मा॒यया॑ - दे॒व - एक॑रूपा - +अ॒ष्टौ च॑)"
}