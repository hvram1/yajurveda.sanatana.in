{
  "id": "TA 3.11.13",
  "classification": {
    "prapaataka": "3",
    "anuvaka": "11",
    "panchasat": "13"
  },
  "header": "TA 3.11.13",
  "samhita": " वा॒युस्ताꣳ अग्रे॒ प्रमु॑मोक्तु दे॒वः । प्र॒जाप॑तिः प्र॒जया॑ सम्ॅविदा॒नः ॥ इडा॑यै सृ॒प्तं घृ॒तव॑च्चराच॒रम् । दे॒वा अन्व॑विन्द॒न्गुहा॑ हि॒तम् ॥  य आ॑र॒ण्याः प॒शवो॑ वि॒श्वरू॑पाः । विरू॑पाः॒ सन्तो॑ बहु॒धैक॑रूपाः । तेषाꣳ॑ सप्ता॒नामि॒ह रन्ति॑रस्तु ।  रा॒यस्पोषा॑य सुप्रजा॒स्त्वाय॑ सु॒वीर्या॑य ।",
  "korvai": "(आ॒त्मा जना॑नां - ॅविकु॒र्वन्तं॑ ॅविप॒श्विं - प्र॒जानां᳚ - ॅवसु॒धानीं᳚  ॅवि॒राजं॒ - चर॑न्तं॒ - गोम॑तीं - मे॒ निय॑च्छ॒ - त्वेक॑चक्रं॒ - ॅव्यो॑मन् - मा॒यया॑ - दे॒व - एक॑रूपा - +अ॒ष्टौ च॑)"
}