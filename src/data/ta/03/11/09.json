{
  "id": "TA 3.11.9",
  "classification": {
    "prapaataka": "3",
    "anuvaka": "11",
    "panchasat": "9"
  },
  "header": "TA 3.11.9",
  "samhita": " एको॒ अश्वो॑ वहति सप्तना॒मा । त्रि॒नाभि॑ च॒क्रम॒जर॒मन॑र्वम् । येने॒मा विश्वा॒ भुव॑नानि तस्थुः ॥ भ॒द्रं पश्य॑न्त॒ उप॑सेदु॒रग्रे᳚ ।  तपो॑ दी॒क्षामृष॑यः सुव॒र्विदः॑ । ततः॑ क्ष॒त्रं बल॒मोज॑श्च जा॒तम् । तद॒स्मै दे॒वा अ॒भि सं न॑मन्तु ॥ श्वे॒तꣳ र॒श्मिं बो॑भु॒ज्यमा॑नम् ।  अ॒पां ने॒तारं॒ भुव॑नस्य गो॒पाम् ।  इन्द्रं॒ निचि॑क्युः पर॒मे व्यो॑मन्न् ।",
  "korvai": "(आ॒त्मा जना॑नां - ॅविकु॒र्वन्तं॑ ॅविप॒श्विं - प्र॒जानां᳚ - ॅवसु॒धानीं᳚  ॅवि॒राजं॒ - चर॑न्तं॒ - गोम॑तीं - मे॒ निय॑च्छ॒ - त्वेक॑चक्रं॒ - ॅव्यो॑मन् - मा॒यया॑ - दे॒व - एक॑रूपा - +अ॒ष्टौ च॑)"
}