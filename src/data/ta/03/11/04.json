{
  "id": "TA 3.11.4",
  "classification": {
    "prapaataka": "3",
    "anuvaka": "11",
    "panchasat": "4"
  },
  "header": "TA 3.11.4",
  "samhita": " इन्द्रꣳ॒॒ राजा॑नꣳ सवि॒तार॑मे॒तम् । वा॒योरा॒त्मानं॑ क॒वयो॒ निचि॑क्युः ।  र॒श्मिꣳ र॑श्मी॒नां मद्ध्ये॒ तप॑न्तम् । ऋ॒तस्य॑ प॒दे क॒वयो॒ निपा᳚न्ति ॥ य आ᳚ण्डको॒शे भुव॑नं बि॒भर्ति॑ । अनि॑र्भिण्णः॒ सन्नथ॑ लो॒कान्. वि॒चष्टे᳚ ।  यस्या᳚ण्डको॒शꣳ शुष्म॑मा॒हुः प्रा॒णमुल्ब᳚म् ।  तेन॑ क्लृ॒प्तो॑ऽमृते॑ना॒हम॑स्मि ॥ सु॒वर्णं॒ कोशꣳ॒॒ रज॑सा॒ परी॑वृतम् ।  दे॒वानां᳚ ॅवसु॒धानीं᳚ ॅवि॒राज᳚म् ",
  "korvai": "(आ॒त्मा जना॑नां - ॅविकु॒र्वन्तं॑ ॅविप॒श्विं - प्र॒जानां᳚ - ॅवसु॒धानीं᳚  ॅवि॒राजं॒ - चर॑न्तं॒ - गोम॑तीं - मे॒ निय॑च्छ॒ - त्वेक॑चक्रं॒ - ॅव्यो॑मन् - मा॒यया॑ - दे॒व - एक॑रूपा - +अ॒ष्टौ च॑)"
}