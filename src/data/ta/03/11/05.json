{
  "id": "TA 3.11.5",
  "classification": {
    "prapaataka": "3",
    "anuvaka": "11",
    "panchasat": "5"
  },
  "header": "TA 3.11.5",
  "samhita": " अ॒मृत॑स्य पू॒र्णान्तामु॑ क॒लां ॅविच॑क्षते ।  पादꣳ॒॒ षड्ढो॑तु॒र्न किला॑वि विथ्से ॥ येन॒र्तवः॑ पञ्च॒धोत क्ल॒॒प्ताः । उ॒त वा॑ ष॒ड्धा मन॒सोत क्लृ॒॒प्ताः । तꣳ षड्ढो॑तारमृ॒तुभिः॒ कल्प॑मानम् । ऋ॒तस्य॑ प॒दे क॒वयो॒ निपा᳚न्ति ॥ अ॒न्तः प्रवि॑ष्टं क॒र्तार॑मे॒तम् । अ॒न्तश्च॒न्द्रम॑सि॒ मन॑सा॒ चर॑न्तम् । स॒हैव सन्तं॒ न विजा॑नन्ति दे॒वाः ।  इन्द्र॑स्या॒त्मानꣳ॑ शत॒धा चर॑न्तम् ।",
  "korvai": "(आ॒त्मा जना॑नां - ॅविकु॒र्वन्तं॑ ॅविप॒श्विं - प्र॒जानां᳚ - ॅवसु॒धानीं᳚  ॅवि॒राजं॒ - चर॑न्तं॒ - गोम॑तीं - मे॒ निय॑च्छ॒ - त्वेक॑चक्रं॒ - ॅव्यो॑मन् - मा॒यया॑ - दे॒व - एक॑रूपा - +अ॒ष्टौ च॑)"
}