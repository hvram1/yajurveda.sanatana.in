{
  "id": "TA 3.12.4",
  "classification": {
    "prapaataka": "3",
    "anuvaka": "12",
    "panchasat": "4"
  },
  "header": "TA 3.12.4",
  "samhita": " तेन॑ दे॒वा अय॑जन्त । सा॒द्ध्या ऋष॑यश्च॒ ये ॥  तस्मा᳚द् य॒ज्ञाथ् स॑र्व॒हुतः॑ । सम्भृ॑तं पृषदा॒ज्यम् । प॒शूꣳस्ताꣳश्च॑क्रे वाय॒व्यान्॑ ।  आ॒र॒ण्यान् ग्रा॒म्याश्च॒ ये ॥ तस्मा᳚द् य॒ज्ञाथ् स॑र्व॒हुतः॑ । ऋचः॒ सामा॑नि जज्ञिरे । छन्दाꣳ॑सि जज्ञिरे॒ तस्मा᳚त् । यजु॒-स्तस्मा॑दजायत ।",
  "korvai": "(पुरु॑षः - पु॒रो᳚ - ऽग्र॒तो॑ - ऽजायत - कृ॒तो॑ - ऽकल्पयन् - नास॒न् द्वे च॑)"
}