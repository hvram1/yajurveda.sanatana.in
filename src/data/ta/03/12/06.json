{
  "id": "TA 3.12.6",
  "classification": {
    "prapaataka": "3",
    "anuvaka": "12",
    "panchasat": "6"
  },
  "header": "TA 3.12.6",
  "samhita": " ऊ॒रू तद॑स्य॒ यद्-वैश्यः॑ । प॒द्भ्याꣳ शू॒द्रो अ॑जायत ॥ च॒न्द्रमा॒ मन॑सो जा॒तः । चक्षोः॒ सूर्यो॑ अजायत ।  मुखा॒दिन्द्र॑श्चा॒ग्निश्च॑ । प्रा॒णाद् वा॒युर॑जायत ॥ नाभ्या॑ आसीद॒न्तरि॑क्षम् । शी॒र्ष्णो द्यौः सम॑वर्तत । प॒द्भ्यां भूमि॒र् दिशः॒ श्रोत्रा᳚त् ।  तथा॑ लो॒काꣳ अ॑कल्पयन्न् ।",
  "korvai": "(पुरु॑षः - पु॒रो᳚ - ऽग्र॒तो॑ - ऽजायत - कृ॒तो॑ - ऽकल्पयन् - नास॒न् द्वे च॑)"
}