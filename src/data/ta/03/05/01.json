{
  "id": "TA 3.5.1",
  "classification": {
    "prapaataka": "3",
    "anuvaka": "5",
    "panchasat": "1"
  },
  "header": "TA 3.5.1",
  "samhita": " म॒हाह॑वि॒र्॒. होता᳚ । स॒त्यह॑विरद्ध्व॒र्युः । अच्यु॑तपाजा अ॒ग्नीत् । अच्यु॑तमना उपव॒क्ता । अ॒ना॒धृ॒ष्यश्चा᳚ प्रतिधृ॒ष्यश्च॑ य॒ज्ञ्स्या॑भिग॒रौ । अ॒यास्य॑ उद्गा॒ता ॥ वाच॑स्पते हृद्विधे नामन्न् । वि॒धेम॑ ते॒ नाम॑ ।  वि॒धेस्त्वम॒स्माकं॒ नाम॑ । वा॒चस्पतिः॒ सोम॑मपात् ( ) । मा दैव्य॒स्तन्तुः॒ छेदि॒ मा म॑नु॒ष्यः॑ । नमो॑ दि॒वे । नमः॑ पृथि॒व्यै स्वाहा᳚ ।",
  "korvai": "(अ॒पा॒त् त्रीणि॑ च)"
}