{
  "id": "TA 3.14.4",
  "classification": {
    "prapaataka": "3",
    "anuvaka": "14",
    "panchasat": "4"
  },
  "header": "TA 3.14.4",
  "samhita": " तं मे॑ देवा॒ ब्रह्म॑णा सम्ॅविदा॒नौ ।  व॒धाय॑ दत्तं॒ तम॒हꣳ ह॑नामि ॥ अस॑ज्जजान स॒त आब॑भूव । यं ॅयं॑ ज॒जान॒ स उ॑ गो॒पो अ॑स्य ।  य॒दा भा॒रं त॒न्द्रय॑ते॒ स भर्तु᳚म् । प॒रास्य॑ भा॒रं पुन॒रस्त॑मेति ॥  तद्वै त्वं प्रा॒णो अ॑भवः । म॒हान्भोगः॑ प्र॒जाप॑तेः । भुजः॑ करि॒ष्यमा॑णः । यद्दे॒वान्प्राण॑यो॒ नव॑ ( ) ।",
  "korvai": "(एकं॑ - प्र॒जानां᳚ - गसाथां॒ - नव॑ )"
}