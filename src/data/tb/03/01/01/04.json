{
  "id": "TB 3.1.1.4",
  "classification": {
    "prasna": "3",
    "prapaataka": "1",
    "anuvaka": "1",
    "panchasat": "4"
  },
  "header": "TB 3.1.1.4",
  "anuvaka_header": "3.1.1      अनुवाकं   1 - देवनक्षत्राणां याज्यानुवाक्याः",
  "samhita": "प्र॒मु॒ञ्चमा॑नौ दुरि॒तानि॒ विश्वा᳚ । अपा॒घशꣳ॑ सं नुदता॒मरा॑तिम् ॥ पुन॑र्नो दे॒व्यदि॑तिः स्पृणोतु । पुन॑र्वसू नः॒ पुन॒रेतां᳚ ॅय॒ज्ञ्म् । पुन॑र्नो दे॒वा अ॒भिय॑न्तु॒ सर्वे᳚ । पुनः॑ पुनर्वो ह॒विषा॑ यजामः ॥ ए॒वा न दे॒व्यदि॑तिरन॒र्वा । विश्व॑स्य भ॒र्त्री जग॑तः प्रति॒ष्ठा । पुन॑र्वसू ह॒विषा॑ व॒र्द्धय॑न्ती । प्रि॒यं दे॒वाना॒-मप्ये॑तु॒ पाथः॑ ।",
  "korvai": "(चि॒त्रभा॑नु॒र्- यज॑माने दधातु - ह॒विर्नः॒ - पाथ॒ - श्चेतो॑ - जुषन्तां॒ - चेतो॑ - मदेम॒ - रोच॑माना॒ - मरा॑तीर् - गो॒पौ - य॒ज्ञ्ं)"
}