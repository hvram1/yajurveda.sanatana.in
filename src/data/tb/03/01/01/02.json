{
  "id": "TB 3.1.1.2",
  "classification": {
    "prasna": "3",
    "prapaataka": "1",
    "anuvaka": "1",
    "panchasat": "2"
  },
  "header": "TB 3.1.1.2",
  "anuvaka_header": "3.1.1      अनुवाकं   1 - देवनक्षत्राणां याज्यानुवाक्याः",
  "samhita": "सा नो॑ य॒ज्ञ्स्य॑ सुवि॒ते द॑धातु । यथा॒ जीवे॑म श॒रदः॒ सवी॑राः ॥ रो॒हि॒णी दे॒व्युद॑गात् पु॒रस्ता᳚त् । विश्वा॑ रू॒पाणि॑ प्रति॒मोद॑माना । प्र॒जाप॑तिꣳ ह॒विषा॑ व॒र्द्धय॑न्ती । प्रि॒या दे॒वाना॒-मुप॑यातु य॒ज्ञ्म् ॥ सोमो॒ राजा॑ मृगशी॒र॒.षेण॒ आगन्न्॑ । शि॒वं नक्ष॑त्रं प्रि॒यम॑स्य॒ धाम॑ । आ॒प्याय॑मानो बहु॒॒धा जने॑षु । रेतः॑ प्र॒जां ॅयज॑माने दधातु ।",
  "korvai": "(चि॒त्रभा॑नु॒र्- यज॑माने दधातु - ह॒विर्नः॒ - पाथ॒ - श्चेतो॑ - जुषन्तां॒ - चेतो॑ - मदेम॒ - रोच॑माना॒ - मरा॑तीर् - गो॒पौ - य॒ज्ञ्ं)"
}