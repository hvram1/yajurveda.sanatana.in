{
  "id": "TB 3.1.1.10",
  "classification": {
    "prasna": "3",
    "prapaataka": "1",
    "anuvaka": "1",
    "panchasat": "10"
  },
  "header": "TB 3.1.1.10",
  "anuvaka_header": "3.1.1      अनुवाकं   1 - देवनक्षत्राणां याज्यानुवाक्याः",
  "samhita": "नि॒वे॒शय॑-न्न॒मृता॒न् मर्त्याꣳ॑श्च । रू॒पाणि॑ पिꣳ॒॒शन् भुव॑नानि॒ विश्वा᳚ ॥ तन्न॒स्त्वष्टा॒ तदु॑ चि॒त्रा विच॑ष्टाम् । तन्नक्ष॑त्रं भूरि॒दा अ॑स्तु॒ मह्य᳚म् । तन्नः॑ प्र॒जां ॅवी॒रव॑तीꣳ सनोतु । गोभि॑र्नो॒ अश्वैः॒ सम॑नक्तु य॒ज्ञ्म् ॥ वा॒युर्नक्ष॑त्र-म॒भ्ये॑ति॒ निष्ट्या᳚म् । ति॒ग्मशृ॑ङ्गो वृष॒भो रोरु॑वाणः । स॒मी॒रय॒न् भुव॑ना मात॒रिश्वा᳚ । अप॒ द्वेषाꣳ॑सि नुदता॒मरा॑तीः ।",
  "korvai": "(चि॒त्रभा॑नु॒र्- यज॑माने दधातु - ह॒विर्नः॒ - पाथ॒ - श्चेतो॑ - जुषन्तां॒ - चेतो॑ - मदेम॒ - रोच॑माना॒ - मरा॑तीर् - गो॒पौ - य॒ज्ञ्ं)"
}