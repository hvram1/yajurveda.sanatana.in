{
  "id": "TB 3.1.4.2",
  "classification": {
    "prasna": "3",
    "prapaataka": "1",
    "anuvaka": "4",
    "panchasat": "2"
  },
  "header": "TB 3.1.4.2",
  "anuvaka_header": "3.1.4     अनुवाकं   4 - देव नक्षत्रेष्टिब्राह्मणम्",
  "samhita": "प्र॒जाप॑तिः प्र॒जा अ॑सृजत । ता अ॑स्माथ् सृ॒ष्टाः परा॑चीरायन्न् । तासाꣳ॑ रोहि॒णी-म॒भ्य॑द्ध्यायत् । सो॑ऽकामयत । उप॒ माऽऽव॑र्तेत । समे॑नया गच्छे॒येति॑ । स ए॒तं प्र॒जाप॑तये रोहि॒ण्यै च॒रुं निर॑वपत् । ततो॒ वै सा तमु॒पाव॑र्तत । समे॑नया ऽगच्छत ॥ उप॑ ह॒ वा ए॑नं प्रि॒यमाव॑र्तते । सं प्रि॒येण॑ गच्छते । य ए॒तेन॑ ह॒विषा॒ यज॑ते । य उ॑ चैनदे॒वं ॅवेद॑ ॥ सोऽत्र॑ जुहोति । प्र॒जाप॑तये॒ स्वाहा॑ रोहि॒ण्यै स्वाहा᳚ । रोच॑मानायै॒ स्वाहा᳚ प्र॒जाभ्यः॒ स्वाहेति॑ ।",
  "korvai": "श्पॆचिअल् खोर्वै इन्दिचतिन्ग् थे नुम्बेर् ऒf \"वाक्यम्स्\" इन् एअच् डसिनि ऒf 4थ् आनुवकम्  (अ॒ग्निः पञ्च॑दश - प्र॒जाप॑तिः॒ षोड॑श॒ - सोम॒ एका॑दश - रु॒द्रो दश॒ - र्.क्षैका॑दश॒ - बृह॒स्पति॒र् दश॑ - देवासु॒रा नव॑ - पि॒तर॒ एका॑दशा-र्य॒मा-भगो॒ दश॑ दश-सवि॒ता चतु॑र्दश॒-त्वष्टा॑-वा॒यु- रि॑न्द्रा॒ग्नी दश॑ द॒शा-थै॒तत् पौ᳚र्णमा॒स्या अ॒ष्टौ पञ्च॑दश )"
}