{
  "id": "TB 3.1.4.6",
  "classification": {
    "prasna": "3",
    "prapaataka": "1",
    "anuvaka": "4",
    "panchasat": "6"
  },
  "header": "TB 3.1.4.6",
  "anuvaka_header": "3.1.4     अनुवाकं   4 - देव नक्षत्रेष्टिब्राह्मणम्",
  "samhita": "बृह॒स्पति॒र्वा अ॑कामयत । ब्र॒ह्म॒व॒र्च॒सी स्या॒मिति॑ । स ए॒तं बृह॒स्पत॑ये ति॒ष्या॑य नैवा॒रं च॒रुं पय॑सि॒ निर॑वपत् । ततो॒ वै स ब्र॑ह्मवर्च॒स्य॑भवत् । ब्र॒ह्म॒व॒र्च॒सी ह॒ वै भ॑वति । य ए॒तेन॑ ह॒विषा॒ यज॑ते । य उ॑ चैनदे॒वं ॅवेद॑ । सोऽत्र॑ जुहोति । बृह॒स्पत॑ये॒ स्वाहा॑ ति॒ष्या॑य॒ स्वाहा᳚ । ब्र॒ह्म॒व॒र्च॒साय॒ स्वाहेति॑ ।",
  "korvai": "श्पॆचिअल् खोर्वै इन्दिचतिन्ग् थे नुम्बेर् ऒf \"वाक्यम्स्\" इन् एअच् डसिनि ऒf 4थ् आनुवकम्  (अ॒ग्निः पञ्च॑दश - प्र॒जाप॑तिः॒ षोड॑श॒ - सोम॒ एका॑दश - रु॒द्रो दश॒ - र्.क्षैका॑दश॒ - बृह॒स्पति॒र् दश॑ - देवासु॒रा नव॑ - पि॒तर॒ एका॑दशा-र्य॒मा-भगो॒ दश॑ दश-सवि॒ता चतु॑र्दश॒-त्वष्टा॑-वा॒यु- रि॑न्द्रा॒ग्नी दश॑ द॒शा-थै॒तत् पौ᳚र्णमा॒स्या अ॒ष्टौ पञ्च॑दश )"
}