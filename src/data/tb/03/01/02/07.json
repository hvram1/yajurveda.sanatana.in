{
  "id": "TB 3.1.2.7",
  "classification": {
    "prasna": "3",
    "prapaataka": "1",
    "anuvaka": "2",
    "panchasat": "7"
  },
  "header": "TB 3.1.2.7",
  "anuvaka_header": "3.1.2     अनुवाकं   2 - यमनक्षत्राणां याज्यानुवाक्याः",
  "samhita": "य॒ज्ञ्ं नः॑ पान्तु॒ वस॑वः पु॒रस्ता᳚त् । द॒क्षि॒ण॒तो॑-ऽभिय॑न्तु॒ श्रवि॑ष्ठाः । पुण्यं॒ नक्ष॑त्रम॒भि सम्ॅवि॑शाम । मा नो॒ अरा॑ति-र॒घशꣳ॒॒सा गन्न्॑ ॥ क्ष॒त्रस्य॒ राजा॒ वरु॑णोऽधिरा॒जः । नक्ष॑त्राणाꣳ श॒तभि॑ष॒ग् वसि॑ष्ठः । तौ दे॒वेभ्यः॑ कृणुतो दी॒र्घमायुः॑ । श॒तꣳ स॒हस्रा॑ भेष॒जानि॑ धत्तः ॥ य॒ज्ञ्न्नो॒ राजा॒ वरु॑ण॒ उप॑यातु । तन्नो॒ विश्वे॑ अ॒भि सम्ॅय॑न्तु दे॒वाः । 19(10)ट्.भ्.3.1.2.8तन्नो॒ नक्ष॑त्रꣳ श॒तभि॑षग् जुषा॒णम् । दी॒र्घमायुः॒ प्रति॑रद् भेष॒जानि॑ ॥ अ॒ज एक॑पा॒दुद॑गात् पु॒रस्ता᳚त् । विश्वा॑ भू॒तानि॑ प्रति॒मोद॑मानः । तस्य॑ दे॒वाः प्र॑स॒वं ॅय॑न्ति॒ सर्वे᳚ । प्रो॒ष्ठ॒प॒दासो॑ अ॒मृत॑स्य गो॒पाः ॥  वि॒भ्राज॑मानः समिधा॒न उ॒ग्रः । आऽन्तरि॑क्ष-मरुह॒द-ग॒न्द्याम् । तꣳ सूर्यं॑ दे॒व-म॒जमेक॑पादम् । प्रो॒ष्ठ॒प॒दासो॒ अनु॑यन्ति॒ सर्वे᳚ ।",
  "korvai": "(त॒तार॒ - मह्यं॑ - प्रास॒चीर्या - या᳚न्तु य॒ज्ञ्ं - ॅवाचꣳ॑ - स्व॒स्ति - दे॒वा-अनु॑ यन्ति॒ सर्वे॒-वाज॑बस्त्यौ॒-सम॑क्तौ-दे॒वा स्त्रीणि॑ च)"
}