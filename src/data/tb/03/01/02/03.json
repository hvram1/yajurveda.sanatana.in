{
  "id": "TB 3.1.2.3",
  "classification": {
    "prasna": "3",
    "prapaataka": "1",
    "anuvaka": "2",
    "panchasat": "3"
  },
  "header": "TB 3.1.2.3",
  "anuvaka_header": "3.1.2     अनुवाकं   2 - यमनक्षत्राणां याज्यानुवाक्याः",
  "samhita": "अह॑र्नो अ॒द्य सु॑वि॒ते द॑धातु । मूलं॒ नक्ष॑त्र॒मिति॒ यद् वद॑न्ति । परा॑चीं ॅवा॒चा निर्.ऋ॑तिं नुदामि । शि॒वं प्र॒जायै॑ शि॒वम॑स्तु॒ मह्य᳚म् ॥ या दि॒व्या आपः॒ पय॑सा सं बभू॒वुः । या अ॒न्तरि॑क्ष उ॒त पार्थि॑वी॒र्याः । यासा॑मषा॒ढा अ॑नु॒यन्ति॒ काम᳚म् । ता न॒ आपः॒ शꣳ स्यो॒ना भ॑वन्तु ॥ याश्च॒ कूप्या॒ याश्च॑ ना॒द्याः᳚ समु॒द्रियाः᳚ । याश्च॑ वैश॒न्तीरु॒त प्रा॑स॒चीर्याः",
  "korvai": "(त॒तार॒ - मह्यं॑ - प्रास॒चीर्या - या᳚न्तु य॒ज्ञ्ं - ॅवाचꣳ॑ - स्व॒स्ति - दे॒वा-अनु॑ यन्ति॒ सर्वे॒-वाज॑बस्त्यौ॒-सम॑क्तौ-दे॒वा स्त्रीणि॑ च)"
}