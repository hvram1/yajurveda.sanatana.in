{
  "id": "TB 3.1.2.10",
  "classification": {
    "prasna": "3",
    "prapaataka": "1",
    "anuvaka": "2",
    "panchasat": "10"
  },
  "header": "TB 3.1.2.10",
  "anuvaka_header": "3.1.2     अनुवाकं   2 - यमनक्षत्राणां याज्यानुवाक्याः",
  "samhita": "इ॒मानि॑ ह॒व्या प्रय॑ता जुषा॒णा । सु॒गैर्नो॒ यानै॒रुप॑यातां ॅय॒ज्ञ्म् ॥ क्षु॒द्रान् प॒शून् र॑क्षतु रे॒वती॑ नः । गावो॑ नो॒ अश्वाꣳ॒॒ अन्वे॑तु पू॒षा । अन्नꣳ॒॒ रक्ष॑न्तौ बहु॒॒धा विरू॑पम् । वाजꣳ॑ सनुतां॒ ॅयज॑मानाय य॒ज्ञ्म् ॥ तद॒श्विना॑-वश्व॒युजोप॑याताम् । शुभं॒ गमि॑ष्ठौ सु॒यमे॑भि॒रश्वैः᳚ । स्वं नक्ष॑त्रꣳ ह॒विषा॒ यज॑न्तौ । मद्ध्वा॒ संपृ॑क्तौ॒ यजु॑षा॒ सम॑क्तौ ।",
  "korvai": "(त॒तार॒ - मह्यं॑ - प्रास॒चीर्या - या᳚न्तु य॒ज्ञ्ं - ॅवाचꣳ॑ - स्व॒स्ति - दे॒वा-अनु॑ यन्ति॒ सर्वे॒-वाज॑बस्त्यौ॒-सम॑क्तौ-दे॒वा स्त्रीणि॑ च)"
}