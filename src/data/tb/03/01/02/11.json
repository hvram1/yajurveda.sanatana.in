{
  "id": "TB 3.1.2.11",
  "classification": {
    "prasna": "3",
    "prapaataka": "1",
    "anuvaka": "2",
    "panchasat": "11"
  },
  "header": "TB 3.1.2.11",
  "anuvaka_header": "3.1.2     अनुवाकं   2 - यमनक्षत्राणां याज्यानुवाक्याः",
  "samhita": "यौ दे॒वानां᳚ भि॒षजौ॑ हव्यवा॒हौ । विश्व॑स्य दू॒ता-व॒मृत॑स्य गो॒पौ । तौ नक्ष॑त्रं जुजुषा॒णो-प॑याताम् । नमो॒ऽश्विभ्यां᳚ कृणुमो-ऽश्व॒युग्भ्या᳚म् ॥ अप॑ पा॒प्मानं॒ भर॑णीर्भरन्तु । तद् य॒मो राजा॒ भग॑वा॒न्॒. विच॑ष्टाम् । लो॒कस्य॒ राजा॑ मह॒तो म॒हान्. हि । सु॒गं नः॒ पन्था॒मभ॑यं कृणोतु ॥ यस्मि॒न् नक्ष॑त्रे य॒म एति॒ राजा᳚ । यस्मि॑-न्नेनम॒भ्यषि॑चंन्त दे॒वाः ( ) । तद॑स्य चि॒त्रꣳ ह॒विषा॑ यजाम । अप॑ पा॒प्मानं॒ भर॑णीर् भरन्तु ॥ \"नि॒वेश॑नी॒ {1}\" \"यत्ते॑ दे॒वा अद॑धुः {2}\" ।",
  "korvai": "(त॒तार॒ - मह्यं॑ - प्रास॒चीर्या - या᳚न्तु य॒ज्ञ्ं - ॅवाचꣳ॑ - स्व॒स्ति - दे॒वा-अनु॑ यन्ति॒ सर्वे॒-वाज॑बस्त्यौ॒-सम॑क्तौ-दे॒वा स्त्रीणि॑ च)"
}