{
  "id": "TB 3.6.11.3",
  "classification": {
    "prasna": "3",
    "prapaataka": "6",
    "anuvaka": "11",
    "panchasat": "3"
  },
  "header": "TB 3.6.11.3",
  "anuvaka_header": "3.6.11    अनुवाकं   11 - हविर्वनस्पतिस्विष्टकृतां पुरोनुवाक्याः प्रैषाश्च",
  "samhita": "प्र॒द॒क्षि॒णिद्-र॑श॒नया॑ नि॒यूय॑ । ऋ॒तस्य॑ वक्षि प॒थिभी॒ रजि॑ष्ठैः ॥ होता॑ यक्ष॒द्-वन॒स्पति॑म॒भि हि । पि॒ष्टत॑मया॒ रभि॑ष्ठया रश॒नयाऽऽधि॑त । यत्रे᳚न्द्राग्नि॒योः छाग॑स्य ह॒विषः॑ प्रि॒या धामा॑नि । यत्र॒ वन॒स्पतेः᳚ प्रि॒या पाथाꣳ॑सि । यत्र॑ दे॒वाना॑माज्य॒पानां᳚ प्रि॒या धामा॑नि । यत्रा॒ग्नेर्. होतुः॑ प्रि॒या धामा॑नि । तत्रै॒तं प्र॒स्तु-त्ये॑वो-प॒स्तुत्ये॑वो॒पाव॑स्रक्षत् । रभी॑याꣳ समिव कृ॒त्वी",
  "korvai": "(नू॒न - मर्थं॑ - कृ॒त्वी - पाथाꣳ॑सि स॒प्त च॑)"
}