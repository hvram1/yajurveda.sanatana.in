{
  "id": "TB 3.6.10.3",
  "classification": {
    "prasna": "3",
    "prapaataka": "6",
    "anuvaka": "10",
    "panchasat": "3"
  },
  "header": "TB 3.6.10.3",
  "anuvaka_header": "3.6.10    अनुवाकं   10 - मनोतासूक्तम्",
  "samhita": "स प॒र्येण्यः॒ स प्रि॒यो वि॒क्ष्व॑ग्निः । होता॑ म॒न्द्रो निष॑सादा॒ यजी॑यान् । तं त्वा॑ व॒यं दम॒ आ दी॑दि॒वाꣳस᳚म् । उप॑ज्ञु॒बाधो॒ नम॑सा सदेम ॥ तं त्वा॑ व॒यꣳ सु॒धियो॒ नव्य॑मग्ने । सु॒म्ना॒यव॑ ईमहे देव॒यन्तः॑ । त्वं ॅविशो॑ अनयो॒ दीद्या॑नः । दि॒वो अ॑ग्ने बृह॒ता रो॑च॒नेन॑ ॥ वि॒शां क॒विं ॅवि॒श्पतिꣳ॒॒ शश्व॑तीनाम् । नि॒तोश॑नं ॅवृष॒भं च॑र्.षणी॒नाम्",
  "korvai": "(जा॒गृ॒वाꣳसो॒ अनु॑ ग्म॒न् - मानु॑षाणां - चर्.षणी॒नां - ॅय॑ते - माश्यां॒ द्वे च॑)"
}