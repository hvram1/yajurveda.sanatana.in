{
  "id": "TB 3.6.1.2",
  "classification": {
    "prasna": "3",
    "prapaataka": "6",
    "anuvaka": "1",
    "panchasat": "2"
  },
  "header": "TB 3.6.1.2",
  "anuvaka_header": "3.6.1     अनुवाकं   1 - यूपसंस्काराः",
  "samhita": "आ॒रे अ॒स्मदम॑तिं॒ बाध॑मानः । उच्छ्र॑यस्व मह॒ते सौभ॑गाय ॥ ऊ॒र्द्ध्व ऊ॒षुण॑ ऊ॒तये᳚ । तिष्ठा॑ दे॒वो न स॑वि॒ता । ऊ॒र्द्ध्वो वाज॑स्य॒ सनि॑ता॒ यद॒ञ्जिभिः॑ । वा॒घद्भि॑र्-वि॒ह्वया॑महे ॥ ऊ॒र्द्ध्वो नः॑ पा॒ह्यꣳह॑सो॒ नि के॒तुना᳚ । विश्वꣳ॒॒ सम॒त्रिणं॑ दह । कृ॒धी न॑ ऊ॒र्द्ध्वाञ्च॒ रथा॑य जी॒वसे᳚ । वि॒दा दे॒वेषु॑ नो॒ दुवः॑ ।",
  "korvai": "(सु॒वीरं॒ - दुवः॒ - स्वा॑हुतो॒ - +ऽष्टौ च॑)"
}