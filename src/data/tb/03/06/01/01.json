{
  "id": "TB 3.6.1.1",
  "classification": {
    "prasna": "3",
    "prapaataka": "6",
    "anuvaka": "1",
    "panchasat": "1"
  },
  "header": "TB 3.6.1.1",
  "anuvaka_header": "3.6.1     अनुवाकं   1 - यूपसंस्काराः",
  "samhita": "अ॒ञ्जन्ति॒ त्वाम॑द्ध्व॒रे दे॑व॒यन्तः॑ । वन॑स्पते॒ मधु॑ना॒ दैव्ये॑न । यदू॒र्द्ध्वस्ति॑ष्ठा॒द्-द्रवि॑णे॒ह ध॑त्तात् । यद्वा॒ क्षयो॑ मा॒तुर॒स्या उ॒पस्थे᳚ ॥ उच्छ्र॑यस्व वनस्पते । वर्ष्म॑न् पृथि॒व्या अधि॑ । सुमि॑ती मी॒यमा॑नः । वर्चो॑धा य॒ज्ञ्वा॑हसे ॥ समि॑द्धस्य॒ श्रय॑माणः पु॒रस्ता᳚त् । ब्रह्म॑ वन्वा॒नो अ॒जरꣳ॑ सु॒वीर᳚म्",
  "korvai": "(सु॒वीरं॒ - दुवः॒ - स्वा॑हुतो॒ - +ऽष्टौ च॑)"
}