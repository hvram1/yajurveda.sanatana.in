{
  "id": "TB 3.6.3.2",
  "classification": {
    "prasna": "3",
    "prapaataka": "6",
    "anuvaka": "3",
    "panchasat": "2"
  },
  "header": "TB 3.6.3.2",
  "anuvaka_header": "3.6.3     अनुवाकं   3 - आप्रिय प्रयाजानां याज्याः",
  "samhita": "ते सु॒क्रत॑वः॒ शुच॑यो धिय॒धांः । स्वद॑न्तु दे॒वा उ॒भया॑नि ह॒व्या ॥ आ॒जुह्वा॑न॒ ईड्यो॒ वन्द्य॑श्च । आया᳚ह्यग्ने॒ वसु॑भिः स॒जोषाः᳚ । त्वं दे॒वाना॑मसि यह्व॒ होता᳚ । स ए॑नान्. यक्षीषि॒तो यजी॑यान् ॥ प्रा॒चीनं॑ ब॒र्॒.हिः प्र॒दिशा॑ पृथि॒व्याः । वस्तो॑र॒स्या वृ॑ज्यते॒ अग्रे॒ अह्ना᳚म् । व्यु॑ प्रथते वित॒रं ॅवरी॑यः । दे॒वेभ्यो॒ अदि॑तये स्यो॒नम् ।",
  "korvai": "(य॒ज्ञिः - स्यो॒नं - ॅयज॑द्ध्यै - वि॒द्वान॒ - +ष्टौ च॑)"
}