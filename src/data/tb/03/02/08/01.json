{
  "id": "TB 3.2.8.1",
  "classification": {
    "prasna": "3",
    "prapaataka": "2",
    "anuvaka": "8",
    "panchasat": "1"
  },
  "header": "TB 3.2.8.1",
  "anuvaka_header": "3.2.8     अनुवाकं   8 - पुरोडाशानिष्पादनम्",
  "samhita": "दे॒वस्य॑ त्वा सवि॒तुः प्र॑स॒व इत्या॑ह॒ प्रसू᳚त्यै । अ॒श्विनो᳚र् बा॒हुभ्या॒मित्या॑ह । अ॒श्विनौ॒ हि दे॒वाना॑मद्ध्व॒र्यू आस्ता᳚म् । पू॒ष्णो हस्ता᳚भ्या॒मित्या॑ह॒ यत्यै᳚ । सम्ॅव॑पा॒मीत्या॑ह । य॒था॒ दे॒व॒तमे॒वैना॑नि॒ सम्ॅव॑पति ॥ समापो॑ अ॒द्भिर॑ग्मत॒ समोष॑धयो॒ रसे॒नेत्या॑ह । आपो॒ वा ओष॑धीर्-जिन्वन्ति । ओष॑धयो॒ऽपो जि॑न्वन्ति । अ॒न्या वा ए॒तासा॑म॒न्या जि॑न्वन्ति",
  "korvai": "(अ॒न्या जि॑न्वन्-त्यनुवि॒सृत्यै॒-वमा॒-हाशा᳚न्त-आह॒-गुप्त्यै॑-छ॒न्नं - ब्रह्मा᳚-ब्रवीद्-द्वि॒तीय॑म॒भ्य॑पातय॒थ्-सूर्या॑भिनिम्रुक्ते-दे॒वाः)"
}