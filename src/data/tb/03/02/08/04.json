{
  "id": "TB 3.2.8.4",
  "classification": {
    "prasna": "3",
    "prapaataka": "2",
    "anuvaka": "8",
    "panchasat": "4"
  },
  "header": "TB 3.2.8.4",
  "anuvaka_header": "3.2.8     अनुवाकं   8 - पुरोडाशानिष्पादनम्",
  "samhita": "घ॒र्मो॑ऽसि वि॒श्वायु॒रित्या॑ह । विश्व॑मे॒वायु॒र् यज॑माने दधाति । उ॒रु प्र॑थस्वो॒रु ते॑ य॒ज्ञ्प॑तिः प्रथता॒मित्या॑ह । यज॑मानमे॒व प्र॒जया॑ प॒शुभिः॑ प्रथयति । त्वचं॑ गृह्णी॒ष्वेत्या॑ह । सर्व॑मे॒वैनꣳ॒॒ सत॑नुं करोति । अथा॒प आ॒नीय॒ परि॑ मार्ष्टि । माꣳ॒॒स ए॒व तत् त्वचं॑ दधाति । तस्मा᳚त् त्व॒चा माꣳ॒॒सं छ॒न्नम् ॥ घ॒र्मो वा ए॒षोऽशा᳚न्तः",
  "korvai": "(अ॒न्या जि॑न्वन्-त्यनुवि॒सृत्यै॒-वमा॒-हाशा᳚न्त-आह॒-गुप्त्यै॑-छ॒न्नं - ब्रह्मा᳚-ब्रवीद्-द्वि॒तीय॑म॒भ्य॑पातय॒थ्-सूर्या॑भिनिम्रुक्ते-दे॒वाः)"
}