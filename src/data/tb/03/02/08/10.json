{
  "id": "TB 3.2.8.10",
  "classification": {
    "prasna": "3",
    "prapaataka": "2",
    "anuvaka": "8",
    "panchasat": "10"
  },
  "header": "TB 3.2.8.10",
  "anuvaka_header": "3.2.8     अनुवाकं   8 - पुरोडाशानिष्पादनम्",
  "samhita": "मयि॑ त॒नूः संनिध॑द्ध्वम् । अ॒हं ॅव॒स्तं ज॑नयिष्यामि । यस्मि॑न् म्र॒क्ष्यद्ध्व॒ इति॑ । ते दे॒वा अ॒ग्नौ त॒नूः सं न्य॑दधत । तस्मा॑दाहुः । अ॒ग्निः सर्वा॑ दे॒वता॒ इति॑ । सोऽङ्गा॑रेणा॒पः । अ॒भ्य॑पातयत् । तत॑ एक॒तो॑ऽजायत । स द्वि॒तीय॑म॒भ्य॑पातयत्",
  "korvai": "(अ॒न्या जि॑न्वन्-त्यनुवि॒सृत्यै॒-वमा॒-हाशा᳚न्त-आह॒-गुप्त्यै॑-छ॒न्नं - ब्रह्मा᳚-ब्रवीद्-द्वि॒तीय॑म॒भ्य॑पातय॒थ्-सूर्या॑भिनिम्रुक्ते-दे॒वाः)"
}