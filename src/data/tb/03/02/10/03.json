{
  "id": "TB 3.2.10.3",
  "classification": {
    "prasna": "3",
    "prapaataka": "2",
    "anuvaka": "10",
    "panchasat": "3"
  },
  "header": "TB 3.2.10.3",
  "anuvaka_header": "3.2.10    अनुवाकं   10 - इध्माबर्हिः सादनम्",
  "samhita": "यत् पु॒रस्ता᳚त् प्र॒त्य-गु॑पसा॒दये᳚त् । अ॒न्यत्रा॑हुतिप॒थादि॒द्ध्मं प्रति॑पादयेत् । प्र॒जा वै ब॒र्॒.हिः । अप॑राद्ध्नुयाद्-ब॒र्॒.हिषा᳚ प्र॒जानां᳚ प्र॒जन॑नम् । प॒श्चात्-प्रागुप॑सादयति । आ॒हु॒ति॒प॒थेने॒द्ध्मं प्रति॑पादयति । स॒प्रं॒त्ये॑व ब॒र्॒.हिषा᳚ प्र॒जानां᳚ प्र॒जन॑न॒मुपै॑ति । दक्षि॑णमि॒द्ध्मम् । उत्त॑रं ब॒र॒.हिः । आ॒त्मा वा इ॒द्ध्मः ( ) । प्र॒जा ब॒र्॒.हिः । प्र॒जा ह्या᳚त्मन॒ उत्त॑रतरा ती॒र्थे । ततो॒ मेध॑मुप॒नीय॑ । य॒था॒ दे॒व॒तमे॒वैन॒त्-प्रति॑ष्ठापयति । प्रति॑तिष्ठति प्र॒जया॑ प॒शुभि॒र् यज॑मानः ।",
  "korvai": "(वृ॒श्च॒ति॒ - सा॒द॒ये॒ - दि॒द्ध्मः पञ्च॑ च)"
}