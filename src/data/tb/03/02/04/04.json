{
  "id": "TB 3.2.4.4",
  "classification": {
    "prasna": "3",
    "prapaataka": "2",
    "anuvaka": "4",
    "panchasat": "4"
  },
  "header": "TB 3.2.4.4",
  "anuvaka_header": "3.2.4     अनुवाकं   4 - हविर्निर्वापः",
  "samhita": "अ॒द्ध्व॒र्युं च॒ यज॑मानं च॒ प्रद॑हेत् । उ॒प॒स्पृश्यात्ये॑ति । अ॒द्ध्व॒र्योश्च॒ यज॑मानस्य॒ चाप्र॑दाहाय ॥ धूर्व॒ तम्ॅयो᳚ऽस्मान् धूर्व॑ति॒ तं धू᳚र्व॒ यं ॅव॒यं धूर्वा॑म॒ इत्या॑ह । द्वौ वाव पुरु॑षौ । यं चै॒व धूर्व॑ति । यश्चै॑नं॒ धूर्व॑ति । तावु॒भौ शु॒चाऽर्प॑यति ॥ त्वं दे॒वाना॑मसि॒ सस्नि॑तमं॒ पप्रि॑तमं॒ जुष्ट॑तमं॒ ॅवह्नि॑तमं देव॒हूत॑म॒मित्या॑ह । य॒था॒ य॒जुरे॒वै तत्",
  "korvai": "(य॒ज्ञो वा आपो॒ - धाम॑ प्र॒णीय॒ प्रच॑र - त्यती॒या - दे॒तद् - बा॒हुभ्या॒मित्या॑ह - ह॒विꣳषि॒ निर्व॑पति॒ - गत्यै॑ च॒त्वारि॑ च)"
}