{
  "id": "TB 3.2.4.5",
  "classification": {
    "prasna": "3",
    "prapaataka": "2",
    "anuvaka": "4",
    "panchasat": "5"
  },
  "header": "TB 3.2.4.5",
  "anuvaka_header": "3.2.4     अनुवाकं   4 - हविर्निर्वापः",
  "samhita": "अह्रु॑तमसि हवि॒र्द्धान॒-मित्या॒हाना᳚र्त्यै । दृꣳह॑स्व॒ मा ह्वा॒रित्या॑ह॒ धृत्यै᳚ ॥ मि॒त्रस्य॑ त्वा॒ चक्षु॑षा॒ प्रेक्ष॒ इत्या॑ह मित्र॒त्वाय॑ । मा भेर्मा सम्ॅवि॑क्था॒ मा त्वा॑ हिꣳसिष॒-मित्या॒हाहिꣳ॑सायै । यद्वै किं च॒ वातो॒ नाभि॒वाति॑ । तथ् सर्वं॑ ॅवरुणदेव॒त्य᳚म् ॥ उ॒रु वाता॒येत्या॑ह । अवा॑रुणमे॒वैन॑त् करोति ॥ दे॒वस्य॑ त्वा सवि॒तुः प्र॑स॒व इत्या॑ह॒ प्रसू᳚त्यै । अ॒श्विनो᳚र्-बा॒हुभ्या॒मित्या॑ह",
  "korvai": "(य॒ज्ञो वा आपो॒ - धाम॑ प्र॒णीय॒ प्रच॑र - त्यती॒या - दे॒तद् - बा॒हुभ्या॒मित्या॑ह - ह॒विꣳषि॒ निर्व॑पति॒ - गत्यै॑ च॒त्वारि॑ च)"
}