{
  "id": "TB 3.2.4.6",
  "classification": {
    "prasna": "3",
    "prapaataka": "2",
    "anuvaka": "4",
    "panchasat": "6"
  },
  "header": "TB 3.2.4.6",
  "anuvaka_header": "3.2.4     अनुवाकं   4 - हविर्निर्वापः",
  "samhita": "अ॒श्विनौ॒ हि दे॒वाना॑मद्ध्व॒र्यू आस्ता᳚म् । पू॒ष्णो हस्ता᳚भ्या॒मित्या॑ह॒ यत्यै᳚ । अ॒ग्नये॒ जुष्टं॒ निर्व॑पा॒मीत्या॑ह । अ॒ग्नय॑ ए॒वैना॒ञ्जुष्टं॒ निर्व॑पति । त्रिर्यजु॑षा । त्रय॑ इ॒मे लो॒काः । ए॒षां ॅलो॒काना॒माप्त्यै᳚ । तू॒ष्णीं च॑तु॒र्थम् । अप॑रिमितमे॒वाव॑रुन्धे । स ए॒वमे॒वानु॑पू॒र्वꣳ ह॒वीꣳषि॒ निर्व॑पति ।",
  "korvai": "(य॒ज्ञो वा आपो॒ - धाम॑ प्र॒णीय॒ प्रच॑र - त्यती॒या - दे॒तद् - बा॒हुभ्या॒मित्या॑ह - ह॒विꣳषि॒ निर्व॑पति॒ - गत्यै॑ च॒त्वारि॑ च)"
}