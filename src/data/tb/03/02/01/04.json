{
  "id": "TB 3.2.1.4",
  "classification": {
    "prasna": "3",
    "prapaataka": "2",
    "anuvaka": "1",
    "panchasat": "4"
  },
  "header": "TB 3.2.1.4",
  "anuvaka_header": "3.2.1     अनुवाकं   1 - वथ्सापाकरणम्",
  "samhita": "वा॒यव॑ ए॒वैना॒न् परि॑ ददाति । प्र वा ए॑नाने॒तदा-क॑रोति । यदाह॑ । वा॒यवः॒ स्थेत्यु॑पा॒यवः॒ स्थेत्या॑ह । यज॑मानायै॒व प॒शूनुप॑ह्वयते ॥ दे॒वो वः॑ सवि॒ता प्रार्प॑य॒त्वित्या॑ह॒ प्रसू᳚त्यै ॥ श्रेष्ठ॑तमाय॒ कर्म॑ण॒ इत्या॑ह । य॒ज्ञो हि श्रेष्ठ॑तमं॒ कर्म॑ । तस्मा॑दे॒वमा॑ह ॥ आप्या॑यद्ध्वमघ्निया देवभा॒गमित्या॑ह",
  "korvai": "(प॒शवः॑ - करोति - प॒शवो॑ - देवभा॒गमित्या॑ह - करोति॒ - +नव॑ च)"
}