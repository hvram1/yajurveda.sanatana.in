{
  "id": "TB 3.2.1.2",
  "classification": {
    "prasna": "3",
    "prapaataka": "2",
    "anuvaka": "1",
    "panchasat": "2"
  },
  "header": "TB 3.2.1.2",
  "anuvaka_header": "3.2.1     अनुवाकं   1 - वथ्सापाकरणम्",
  "samhita": "तस्मा॒त् त्रीणि॑त्रीणि प॒र्णस्य॑ पला॒शानि॑ । त्रि॒पदा॑ गाय॒त्री । यत् प॑र्णश॒खया॒ गाः प्रा॒र्पय॑ति । स्वयै॒वैना॑ दे॒वत॑या॒ प्रार्प॑यति । यं का॒मये॑ता प॒शुः स्या॒दिति॑ । अ॒प॒र्णां तस्मै॒ शुष्का᳚ग्रा॒माह॑रेत् । अ॒प॒शुरे॒व भ॑वति । यं का॒मये॑त पशु॒मान्थ् स्या॒दिति॑ । ब॒हु॒प॒र्णां तस्मै॑ बहुशा॒खामाह॑रेत् । प॒शु॒मन्त॑-मे॒वैनं॑ करोति ।",
  "korvai": "(प॒शवः॑ - करोति - प॒शवो॑ - देवभा॒गमित्या॑ह - करोति॒ - +नव॑ च)"
}