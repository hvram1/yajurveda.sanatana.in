{
  "id": "TB 3.2.2.9",
  "classification": {
    "prasna": "3",
    "prapaataka": "2",
    "anuvaka": "2",
    "panchasat": "9"
  },
  "header": "TB 3.2.2.9",
  "anuvaka_header": "3.2.2     अनुवाकं   2 - बर्हिराहरणम्",
  "samhita": "ब्रह्म॑णै॒वैन॑द्धरति ॥ उ॒र्व॑न्तरि॑क्ष॒-मन्वि॒हीत्या॑ह॒ गत्यै᳚ ॥ दे॒व॒गं॒मम॒सीत्या॑ह । दे॒वाने॒वैन॑द्गमयति ॥ अन॑धः सादयति । गर्भा॑णां॒ धृत्या॒ अप्र॑पादाय । तस्मा॒द्-गर्भाः᳚ प्र॒जाना॒मप्र॑पादुकाः । उ॒परी॑व॒ निद॑धाति । उ॒परी॑व॒ हि सु॑व॒र्गो लो॒कः । सु॒व॒र्गस्य॑ लो॒कस्य॒ सम॑ष्ट्यै ( ) ।",
  "korvai": "(स॒यो॒नि॒त्वाय॑ - स्व॒धाकृ॑ता॒ - ऽसीत्या॑ह - दाया॒द् - वेद॑ - भरति - जायन्ते॒ - बृह॒स्पतिः॒ - सम॑ष्ट्यै)"
}