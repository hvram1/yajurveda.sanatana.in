{
  "id": "TB 3.2.2.6",
  "classification": {
    "prasna": "3",
    "prapaataka": "2",
    "anuvaka": "2",
    "panchasat": "6"
  },
  "header": "TB 3.2.2.6",
  "anuvaka_header": "3.2.2     अनुवाकं   2 - बर्हिराहरणम्",
  "samhita": "देव॑बर्.हिः श॒तव॑ल्.शं॒ ॅविरो॒हेत्या॑ह । प्र॒जा वै ब॒र्॒.हिः । प्र॒जानां᳚ प्र॒जन॑नाय ॥ स॒हस्र॑वल्.शा॒ वि व॒यꣳ रु॑हे॒मेत्या॑ह । आ॒शिष॑मे॒वैतामाशा᳚स्ते ॥ पृ॒थि॒व्याः स॒पृंचः॑ पा॒हीत्या॑ह॒ प्रति॑ष्ठित्यै ॥ अयु॑ङ्गायुङ्गान्-मु॒ष्टीन् ॅलु॑नोति । मि॒थु॒न॒त्वाय॒ प्रजा᳚त्यै ॥ सु॒स॒भृंता᳚ त्वा॒ संभ॑रा॒मीत्या॑ह । ब्रह्म॑णै॒वैन॒थ्- संभ॑रति ।",
  "korvai": "(स॒यो॒नि॒त्वाय॑ - स्व॒धाकृ॑ता॒ - ऽसीत्या॑ह - दाया॒द् - वेद॑ - भरति - जायन्ते॒ - बृह॒स्पतिः॒ - सम॑ष्ट्यै)"
}