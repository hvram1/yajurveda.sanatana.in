{
  "id": "TB 3.2.2.8",
  "classification": {
    "prasna": "3",
    "prapaataka": "2",
    "anuvaka": "2",
    "panchasat": "8"
  },
  "header": "TB 3.2.2.8",
  "anuvaka_header": "3.2.2     अनुवाकं   2 - बर्हिराहरणम्",
  "samhita": "पू॒षा ते᳚ ग्र॒न्थिं ग्र॑थ्ना॒त्वित्या॑ह । पुष्टि॑मे॒व यज॑माने दधाति ॥ स ते॒ माऽऽ स्था॒दित्या॒हाहिꣳ॑सायै ॥ प॒श्चात् प्राञ्च॒मुप॑गूहति । प॒श्चाद् वै प्रा॒चीनꣳ॒॒ रेतो॑ धीयते । प॒श्चादे॒वास्मै᳚ प्रा॒चीनꣳ॒॒ रेतो॑ दधाति ॥ इन्द्र॑स्य त्वा बा॒हुभ्या॒-मुद्य॑च्छ॒ इत्या॑ह । इ॒न्द्रि॒यमे॒व यज॑माने दधाति ॥ बृह॒स्पते᳚र्मू॒र्द्ध्ना ह॑रा॒मीत्या॑ह । ब्रह्म॒ वै दे॒वानां॒ बृह॒स्पतिः॑",
  "korvai": "(स॒यो॒नि॒त्वाय॑ - स्व॒धाकृ॑ता॒ - ऽसीत्या॑ह - दाया॒द् - वेद॑ - भरति - जायन्ते॒ - बृह॒स्पतिः॒ - सम॑ष्ट्यै)"
}