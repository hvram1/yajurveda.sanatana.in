{
  "id": "TB 3.2.3.7",
  "classification": {
    "prasna": "3",
    "prapaataka": "2",
    "anuvaka": "3",
    "panchasat": "7"
  },
  "header": "TB 3.2.3.7",
  "anuvaka_header": "3.2.3     अनुवाकं   3 - दोहनम्",
  "samhita": "अ॒मूमिति॒ नाम॑ गृह्णाति । भ॒द्रमे॒वासां॒ कर्मा॒विष्क॑रोति ॥ सा वि॒श्वायुः॒ सा वि॒श्वव्य॑चाः॒ सा वि॒श्वक॒र्मेत्या॑ह । इ॒यं ॅवै वि॒श्वायुः॑ । अ॒न्तरि॑क्षं ॅवि॒श्वव्य॑चाः । अ॒सौ वि॒श्वक॑र्मा । इ॒माने॒वैताभि॑र्लो॒कान्. य॑थापू॒र्वं दु॑हे । अथो॒ यथा᳚ प्रदा॒त्रे पुण्य॑मा॒शास्ते᳚ । ए॒वमे॒वैना॑ ए॒तदुप॑स्तौति । तस्मा॒त्-प्रादा॒दित्यु॒न्नीय॒ वन्द॑माना उपस्तु॒वन्तः॑ प॒शून् दु॑हन्ति",
  "korvai": "(अ॒सीत्या॑ह॒ - धृत्यै॒ - यज॑माने दधा॒ - त्यजा॑मित्वाय - स्थापयति - दुहे - दुहन्ति - दु॒ह्याद् - दोग्धीति॒ - दधीत्या॑ह - स्याथ् - सादयति॒ पञ्च॑ च)"
}