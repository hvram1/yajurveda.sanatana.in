{
  "id": "TB 3.2.7.6",
  "classification": {
    "prasna": "3",
    "prapaataka": "2",
    "anuvaka": "7",
    "panchasat": "6"
  },
  "header": "TB 3.2.7.6",
  "anuvaka_header": "3.2.7     अनुवाकं   7 - कपालोपधानम्",
  "samhita": "जग॑त्या॒ तत् । छन्दः॑ संमितानि॒ स उ॑प॒दध॑त् क॒पाला॑नि । इ॒मान् ॅलो॒कान॑नुपू॒र्वं दिशो॒ विधृ॑त्यै दृꣳहति । अथायुः॑ प्रा॒णान् प्र॒जां प॒शून्. यज॑माने दधाति । स॒जा॒तान॑स्मा अ॒भितो॑ बहु॒लान् क॑रोति ॥ चितः॒ स्थेत्या॑ह । य॒था॒ य॒जुरे॒वैतत् ॥ भृगू॑णा॒मङ्गि॑रसां॒ तप॑सा तप्यद्ध्व॒मित्या॑ह । दे॒वता॑ना-मे॒वैना॑नि॒ तप॑सा तपति । तानि॒ ततः॒ सꣳस्थि॑ते ( ) । यानि॑ घ॒र्मे क॒पाला᳚न् युपचि॒न्वन्ति॑ वे॒धस॒ इति॒ चतु॑ष्पदय॒र्चा विमु॑ञ्चति । चतु॑ष्पादः प॒शवः॑ । प॒शुष्वे॒वोपरि॑ष्टा॒त् प्रति॑तिष्ठति ।",
  "korvai": "(व॒र्त॒य॒ति॒ - दिव॑मे॒वैतेन॑ दृꣳहति - स॒म्भव॑ति॒ - तꣳ सꣳस्कृ॑तमा॒त्मानं॒ - द्वाद॑श॒ - सꣳस्थि॑ते॒ त्रीणि॑ च)"
}