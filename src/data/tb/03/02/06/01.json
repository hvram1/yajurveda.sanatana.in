{
  "id": "TB 3.2.6.1",
  "classification": {
    "prasna": "3",
    "prapaataka": "2",
    "anuvaka": "6",
    "panchasat": "1"
  },
  "header": "TB 3.2.6.1",
  "anuvaka_header": "3.2.6     अनुवाकं   6 - तण्डुलपेषणम्",
  "samhita": "अव॑धूतꣳ॒॒ रक्षोऽव॑धूता॒ अरा॑तय॒ इत्या॑ह । रक्ष॑सा॒मप॑हत्यै । अदि॑त्या॒स्त्वग॒सीत्या॑ह । इ॒यं ॅवा अदि॑तिः । अ॒स्या ए॒वैन॒त् त्वचं॑ करोति । प्रति॑ त्वा पृथि॒वी वे॒त्त्वित्या॑ह॒ प्रति॑ष्ठित्यै । पु॒रस्ता᳚त् प्रती॒चीन॑ग्रीव॒-मुत्त॑रलो॒मोप॑स्तृणाति मेद्ध्य॒त्वाय॑ । तस्मा᳚त् पु॒रस्ता᳚त् प्र॒त्यञ्चः॑ प॒शवो॒ मेध॒मुप॑तिष्ठन्ते । तस्मा᳚त् प्र॒जा मृ॒गं ग्राहु॑काः । य॒ज्ञो दे॒वेभ्यो॒ निला॑यत",
  "korvai": "(निला॑यत॒ - विधृ॑त्यै - वी॒र्ये॑ण - स्कन्दन्ति च॒त्वारि॑ च )"
}