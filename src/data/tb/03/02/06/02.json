{
  "id": "TB 3.2.6.2",
  "classification": {
    "prasna": "3",
    "prapaataka": "2",
    "anuvaka": "6",
    "panchasat": "2"
  },
  "header": "TB 3.2.6.2",
  "anuvaka_header": "3.2.6     अनुवाकं   6 - तण्डुलपेषणम्",
  "samhita": "कृष्णो॑ रू॒पं कृ॒त्वा । यत् कृ॑ष्णाजि॒ने ह॒विर॑धिपि॒नष्टि॑ । य॒ज्ञादे॒व तद् य॒ज्ञ्ं प्रयु॑ङ्क्ते । ह॒विषोऽस्क॑न्दाय ॥ द्यावा॑पृथि॒वी स॒हास्ता᳚म् । ते श॑म्यामा॒त्रमेक॒मह॒र्व्यैताꣳ॑ शम्यामा॒त्रमेक॒महः॑ ॥ दि॒वः स्क॑म्भ॒निर॑सि॒ प्रति॒ त्वा ऽदि॑त्या॒स्त्वग्वे॒त्त्वित्या॑ह । द्यावा॑पृथि॒व्योर् वीत्यै᳚ । धि॒षणा॑ऽसि पर्व॒त्या प्रति॑ त्वा दि॒वः स्क॑म्भ॒निर्वे॒त्त्वित्या॑ह । द्यावा॑पृथि॒व्योर् विधृ॑त्यै ।",
  "korvai": "(निला॑यत॒ - विधृ॑त्यै - वी॒र्ये॑ण - स्कन्दन्ति च॒त्वारि॑ च )"
}