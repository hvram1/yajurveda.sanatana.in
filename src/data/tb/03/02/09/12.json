{
  "id": "TB 3.2.9.12",
  "classification": {
    "prasna": "3",
    "prapaataka": "2",
    "anuvaka": "9",
    "panchasat": "12"
  },
  "header": "TB 3.2.9.12",
  "anuvaka_header": "3.2.9     अनुवाकं   9 - वेदिकरणम्",
  "samhita": "पुरी॑षवतीं करोति । प्र॒जा वै प॒शवः॒ पुरी॑षम् । प्र॒जयै॒वैनं॑ प॒शुभिः॒ पुरी॑षवन्तं करोति । उत्त॑रं परिग्रा॒हं परि॑गृह्णाति । ए॒ताव॑ती॒ वै पृ॑थि॒वी । याव॑ती॒ वेदिः॑ । तस्या॑ ए॒ताव॑त ए॒व भ्रातृ॑व्यं नि॒र्भज्य॑ । आ॒त्मन॒ उत्त॑रं परिग्रा॒हं परि॑गृह्णाति । ऋ॒त-म॑स्यृत॒सद॑न-मस्यृत॒श्रीर॒सीत्या॑ह । य॒था॒ य॒जुरे॒वै तत् ।",
  "korvai": "(वै वा॒यु - रा॑ह - परा॒वतीत्या॒हा - ह॑ - द्वि॒तीयꣳ॑ हर॒ - तीति॑ - परिगृ॒ह्णन्ति॑ - देव॒यज॑नीं करोति - भवन्ति - खनत्य - क - रे॒तत् - कृ॒त्वा - र॑क्षो॒घ्नी - र॑र्पयति)"
}