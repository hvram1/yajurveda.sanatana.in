{
  "id": "TB 3.2.9.13",
  "classification": {
    "prasna": "3",
    "prapaataka": "2",
    "anuvaka": "9",
    "panchasat": "13"
  },
  "header": "TB 3.2.9.13",
  "anuvaka_header": "3.2.9     अनुवाकं   9 - वेदिकरणम्",
  "samhita": "क्रू॒रमि॑व॒ वा ए॒तत् क॑रोति । यद्वेदिं॑ क॒रोति॑ । धा अ॑सि स्व॒धा अ॒सीति॑ योयुप्यते॒ शान्त्यै᳚ । उ॒र्वी चासि॒ वस्वी॑ चा॒सीत्या॑ह । उ॒र्वीमे॒वैनां॒ ॅवस्वीं᳚ करोति । पु॒रा क्रू॒रस्य॑ वि॒सृपो॑ विरफ्शि॒न्नित्या॑ह मेद्ध्य॒त्वाय॑ । उ॒दा॒दाय॑ पृथि॒वीं जी॒रदा॑नु॒र्यामैर॑यं च॒न्द्रम॑सि स्व॒धाभि॒रित्या॑ह । यदे॒वास्या॑ अमे॒द्ध्यम् । तद॑प॒हत्य॑ । मेद्ध्यां᳚ देव॒यज॑नीं कृ॒त्वा",
  "korvai": "(वै वा॒यु - रा॑ह - परा॒वतीत्या॒हा - ह॑ - द्वि॒तीयꣳ॑ हर॒ - तीति॑ - परिगृ॒ह्णन्ति॑ - देव॒यज॑नीं करोति - भवन्ति - खनत्य - क - रे॒तत् - कृ॒त्वा - र॑क्षो॒घ्नी - र॑र्पयति)"
}