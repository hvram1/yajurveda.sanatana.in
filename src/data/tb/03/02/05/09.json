{
  "id": "TB 3.2.5.9",
  "classification": {
    "prasna": "3",
    "prapaataka": "2",
    "anuvaka": "5",
    "panchasat": "9"
  },
  "header": "TB 3.2.5.9",
  "anuvaka_header": "3.2.5     अनुवाकं   5 - व्रीह्यवघातः",
  "samhita": "इष॑मे॒वोर्जं॒ ॅयज॑माने दधाति । द्यु॒मद्व॑दत व॒यꣳ स॑घां॒तं जे॒ष्मेत्या॑ह॒ भ्रातृ॑व्याभिभूत्यै ॥ मनोः᳚ श्र॒द्धादे॑वस्य॒ यज॑मानस्यासुर॒घ्नी वाक् । य॒ज्ञा॒यु॒धेषु॒ प्रवि॑ष्टाऽऽसीत् । तेऽसु॑रा॒ याव॑न्तो यज्ञायु॒धाना॑मु॒द्वद॑ता-मु॒पाशृ॑ण्वन्न् । ते परा॑ऽभवन्न् । तस्मा॒थ् स्वानां॒ मद्ध्ये॑ऽव॒साय॑ यजेत । याव॑न्तोऽस्य॒ भ्रातृ॑व्या यज्ञायु॒धाना॑-मु॒द्वद॑ता-मुपशृ॒ण्वन्ति॑ । ते परा॑ भवन्ति । उ॒च्चैः स॒माह॑न्त॒वा आ॑ह॒ विजि॑त्यै",
  "korvai": "(द्वाभ्या॒मुत् पु॑नाति - र॒श्मयो॑ - नय॒न्त्यग्रे॑ य॒ज्ञ्प॑तिं - ॅय॒ज्ञो - ऽदि॑ति॒ - रस्क॑न्दाय - गृह्णा॒मीत्या॑ह - व॒देत्या॑ह॒ - विजि॑त्या॒ - अप॑हत्या॒ - अस्क॑न्दाय॒ त्रीणि॑ च)"
}