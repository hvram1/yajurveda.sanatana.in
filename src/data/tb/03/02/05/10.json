{
  "id": "TB 3.2.5.10",
  "classification": {
    "prasna": "3",
    "prapaataka": "2",
    "anuvaka": "5",
    "panchasat": "10"
  },
  "header": "TB 3.2.5.10",
  "anuvaka_header": "3.2.5     अनुवाकं   5 - व्रीह्यवघातः",
  "samhita": "वृ॒ङ्क्त ए॑षामिन्द्रि॒यं ॅवी॒र्य᳚म् । श्रेष्ठ॑ एषां भवति ॥ व॒र्॒.ष वृ॑द्धमसि॒ प्रति॑ त्वा व॒र्॒.षवृ॑द्धं ॅवे॒त्त्वित्या॑ह । व॒र्॒.षवृ॑द्धा॒ वा ओष॑धयः । व॒र्॒.षवृ॑द्धा इ॒षीकाः॒ समृ॑द्ध्यै । य॒ज्ञ्ꣳ रक्षाꣳ॒॒स्यनु॒ प्रावि॑शन्न् । तान्य॒स्ना प॒शुभ्यो॑ नि॒रवा॑दयन्त । तुषै॒रोष॑धीभ्यः ॥ परा॑पूतꣳ॒॒ रक्षः॒ परा॑पूता॒ अरा॑तय॒ इत्या॑ह । रक्ष॑सा॒मप॑हत्यै",
  "korvai": "(द्वाभ्या॒मुत् पु॑नाति - र॒श्मयो॑ - नय॒न्त्यग्रे॑ य॒ज्ञ्प॑तिं - ॅय॒ज्ञो - ऽदि॑ति॒ - रस्क॑न्दाय - गृह्णा॒मीत्या॑ह - व॒देत्या॑ह॒ - विजि॑त्या॒ - अप॑हत्या॒ - अस्क॑न्दाय॒ त्रीणि॑ च)"
}