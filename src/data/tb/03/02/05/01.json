{
  "id": "TB 3.2.5.1",
  "classification": {
    "prasna": "3",
    "prapaataka": "2",
    "anuvaka": "5",
    "panchasat": "1"
  },
  "header": "TB 3.2.5.1",
  "anuvaka_header": "3.2.5     अनुवाकं   5 - व्रीह्यवघातः",
  "samhita": "इन्द्रो॑ वृ॒त्रम॑हन्न् । सो॑ऽपः । अ॒भ्य॑म्रियत । तासां॒ ॅयन्मेद्ध्यं॑ ॅय॒ज्ञियꣳ॒॒ सदे॑व॒मासी᳚त् । तदपोद॑क्रामत् । ते द॒र्भा अ॑भवन्न् । यद्-द॒र्भैर॒प उ॑त्पु॒नाति॑ । या ए॒व मेद्ध्या॑ य॒ज्ञियाः॒ सदे॑वा॒ आपः॑ । ताभि॑रे॒वैना॒ उत्पु॑नाति । द्वाभ्या॒मुत्पु॑नाति",
  "korvai": "(द्वाभ्या॒मुत् पु॑नाति - र॒श्मयो॑ - नय॒न्त्यग्रे॑ य॒ज्ञ्प॑तिं - ॅय॒ज्ञो - ऽदि॑ति॒ - रस्क॑न्दाय - गृह्णा॒मीत्या॑ह - व॒देत्या॑ह॒ - विजि॑त्या॒ - अप॑हत्या॒ - अस्क॑न्दाय॒ त्रीणि॑ च)"
}