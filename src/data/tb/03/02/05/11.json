{
  "id": "TB 3.2.5.11",
  "classification": {
    "prasna": "3",
    "prapaataka": "2",
    "anuvaka": "5",
    "panchasat": "11"
  },
  "header": "TB 3.2.5.11",
  "anuvaka_header": "3.2.5     अनुवाकं   5 - व्रीह्यवघातः",
  "samhita": "रक्ष॑सां भा॒गो॑ऽसीत्या॑ह । तुषै॑रे॒व रक्षाꣳ॑सि नि॒रव॑दयते । अ॒प उप॑स्पृशति मेद्ध्य॒त्वाय॑ । वा॒युर्वो॒ वि वि॑न॒क्त्वित्या॑ह । प॒वित्रं॒ ॅवै वा॒युः । पु॒नात्ये॒वैनान्॑ । अ॒न्तरि॑क्षादिव॒ वा ए॒ते प्रस्क॑न्दन्ति । ये शूर्पा᳚त् । दे॒वो वः॑ सवि॒ता हिर॑ण्यपाणिः॒ प्रति॑गृह्णा॒त्वित्या॑ह॒ प्रति॑ष्ठित्यै । ह॒विषोऽस्क॑न्दाय ( ) । त्रिष्फ॒लीक॑र्त॒वा आ॑ह । त्र्या॑वृ॒द्धि य॒ज्ञ्ः । अथो॑ मेद्ध्य॒त्वाय॑ ।",
  "korvai": "(द्वाभ्या॒मुत् पु॑नाति - र॒श्मयो॑ - नय॒न्त्यग्रे॑ य॒ज्ञ्प॑तिं - ॅय॒ज्ञो - ऽदि॑ति॒ - रस्क॑न्दाय - गृह्णा॒मीत्या॑ह - व॒देत्या॑ह॒ - विजि॑त्या॒ - अप॑हत्या॒ - अस्क॑न्दाय॒ त्रीणि॑ च)"
}