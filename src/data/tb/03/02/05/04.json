{
  "id": "TB 3.2.5.4",
  "classification": {
    "prasna": "3",
    "prapaataka": "2",
    "anuvaka": "5",
    "panchasat": "4"
  },
  "header": "TB 3.2.5.4",
  "anuvaka_header": "3.2.5     अनुवाकं   5 - व्रीह्यवघातः",
  "samhita": "यु॒ष्मानिन्द्रो॑ ऽवृणीत वृत्र॒तूये॑ यू॒यमिन्द्र॑मवृणीद्ध्वं ॅवृत्र॒तूर्य॒ इत्या॑ह । वृ॒त्रꣳ ह॑ हनि॒ष्यन्निन्द्र॒ आपो॑ वव्रे । आपो॒ हेन्द्रं॑ ॅवव्रिरे । स॒ज्ञां-मे॒वासा॑मे॒तथ्-सामा॑नं॒ ॅव्याच॑ष्टे ॥ प्रोक्षि॑ताः॒ स्थेत्या॑ह । तेनापः॒ प्रोक्षि॑ताः ॥ अ॒ग्नये॑ वो॒ जुष्टं॒ प्रोक्षा᳚-म्य॒ग्नीषोमा᳚भ्या॒-मित्या॑ह । य॒था॒ दे॒व॒तमे॒वैना॒न् प्रोक्ष॑ति । त्रिः प्रोक्ष॑ति । त्र्या॑वृ॒द्धि य॒ज्ञ्ः",
  "korvai": "(द्वाभ्या॒मुत् पु॑नाति - र॒श्मयो॑ - नय॒न्त्यग्रे॑ य॒ज्ञ्प॑तिं - ॅय॒ज्ञो - ऽदि॑ति॒ - रस्क॑न्दाय - गृह्णा॒मीत्या॑ह - व॒देत्या॑ह॒ - विजि॑त्या॒ - अप॑हत्या॒ - अस्क॑न्दाय॒ त्रीणि॑ च)"
}