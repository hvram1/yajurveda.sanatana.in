{
  "id": "TB 3.9.21.2",
  "classification": {
    "prasna": "3",
    "prapaataka": "9",
    "anuvaka": "21",
    "panchasat": "2"
  },
  "header": "TB 3.9.21.2",
  "anuvaka_header": "3.9.21    अनुवाकं   21 -उत्तरवेद्युपवापः",
  "samhita": "यच्छ्वय॒दरु॒रासी᳚त् । तस्मा॒दर्वा॒ नाम॑ ॥ यथ्स॒द्यो वाजा᳚न् थ्स॒मज॑यत् । तस्मा᳚द्वा॒जी नाम॑ ॥ यदसु॑राणां ॅलो॒कानाद॑त्त । तस्मा॑दादि॒त्यो नाम॑ ॥ अ॒ग्निर्वा अ॑श्वमे॒धस्य॒ योनि॑रा॒यत॑नम् । सूर्यो॒-ऽग्नेर्योनि॑-रा॒यत॑नम् । यद॑श्वमे॒धे᳚-ऽग्नौ चित्य॑ उत्तरवे॒दि-मु॑प॒वप॑ति । योनि॑-मन्तमे॒वैन॑-मा॒यत॑नवन्तं करोति ।",
  "korvai": "(नाम॑ - करोति॒ - सूर्यो॒ऽग्नेर्योनि॑रा॒यत॑नम् च॒त्वारि॑ च)"
}