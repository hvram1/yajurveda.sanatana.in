{
  "id": "TB 3.9.11.4",
  "classification": {
    "prasna": "3",
    "prapaataka": "9",
    "anuvaka": "11",
    "panchasat": "4"
  },
  "header": "TB 3.9.11.4",
  "anuvaka_header": "3.9.11    अनुवाकं   11 -शरीरहोमाः स्विष्टकृदादयश्च",
  "samhita": "अ॒श्व॒श॒फेन॑ द्वि॒तीया॒-माहु॑तिं जुहोति । प॒शवो॒ वा एक॑शफम् । रु॒द्रो᳚ऽग्निः स्वि॑ष्ट॒कृत् । रु॒द्रादे॒व प॒शून॒न्तर्द॑धाति । अथो॒ यत्रै॒षा-ऽऽहु॑तिर.ह॒यते᳚ । न तत्र॑ रु॒द्रः प॒शून॒भिम॑न्यते ॥ अ॒य॒स्मये॑न कम॒ण्डलु॑ना तृ॒तीया᳚म् । आहु॑तिं जुहोत्या-य॒स्यो॑ वै प्र॒जाः । रु॒द्रो᳚ऽग्निः स्वि॑ष्ट॒कृत् । रु॒द्रादे॒व प्र॒जा अ॒न्तर्द॑धाति ( ) । अथो॒ यत्रै॒षा-ऽऽहु॑तिर्. हू॒यते᳚ । न तत्र॑ रु॒द्रः प्र॒जा अ॒भिम॑न्यते ।",
  "korvai": "(द॒धा॒ - त्यभ॑वन् - मन्यते - प्र॒जा अ॒न्तर् द॑धाति॒ द्वे च॑)"
}