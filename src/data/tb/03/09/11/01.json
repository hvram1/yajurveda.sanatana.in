{
  "id": "TB 3.9.11.1",
  "classification": {
    "prasna": "3",
    "prapaataka": "9",
    "anuvaka": "11",
    "panchasat": "1"
  },
  "header": "TB 3.9.11.1",
  "anuvaka_header": "3.9.11    अनुवाकं   11 -शरीरहोमाः स्विष्टकृदादयश्च",
  "samhita": "वै॒श्व॒दे॒वो वा अश्वः॑ । तं ॅयत्प्रा॑जाप॒त्यं कु॒र्यात् । या दे॒वता॒ अपि॑भागाः । ता भा॑ग॒धेये॑न॒ व्य॑द्र्धयेत् । दे॒वता᳚भ्यः स॒मदं॑ दद्ध्यात् । स्ते॒गान्-दꣳष्ट्रा᳚भ्यां म॒ण्डूका॒-ञ्जम्भ्ये॑-भि॒रिति॑ । आज्य॑-मव॒दानं॑ कृ॒त्वा प्रति॑सं॒ख्याय॒-माहु॑ती-र्जुहोति । या ए॒व दे॒वता॒ अपि॑भागाः । ता भा॑ग॒धेये॑न॒ सम॑द्र्धयति । न दे॒वता᳚भ्यः स॒मदं॑ दधाति ।",
  "korvai": "(द॒धा॒ - त्यभ॑वन् - मन्यते - प्र॒जा अ॒न्तर् द॑धाति॒ द्वे च॑)"
}