{
  "id": "TB 3.9.11.2",
  "classification": {
    "prasna": "3",
    "prapaataka": "9",
    "anuvaka": "11",
    "panchasat": "2"
  },
  "header": "TB 3.9.11.2",
  "anuvaka_header": "3.9.11    अनुवाकं   11 -शरीरहोमाः स्विष्टकृदादयश्च",
  "samhita": "चतु॑र्दशै॒ता-न॑नुवा॒काञ्जु॑हो॒त्य-न॑न्तरित्यै ॥ प्र॒या॒साय॒ स्वाहेति॑ पञ्चद॒शम् । पञ्च॑दश॒ वा अ॑द्र्धमा॒सस्य॒ रात्र॑यः । अ॒द्र्ध॒मा॒स॒शः स॑म्ॅवथ्स॒र आ᳚प्यते ॥ दे॒वा॒सु॒राः सम्ॅयं॑त्ता आसन्न् । ते᳚ऽब्रुवन्न॒ग्नयः॑ स्विष्ट॒कृतः॑ । अश्व॑स्य॒ मेद्ध्य॑स्य व॒यमु॑द्धा॒र-मुद्ध॑रामहै । अथै॒तान॒भि-भ॑वा॒मेति॑ । ते लोहि॑त॒-मुद॑हरन्त । ततो॑ दे॒वा अभ॑वन्न्",
  "korvai": "(द॒धा॒ - त्यभ॑वन् - मन्यते - प्र॒जा अ॒न्तर् द॑धाति॒ द्वे च॑)"
}