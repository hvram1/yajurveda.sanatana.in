{
  "id": "TB 3.9.23.2",
  "classification": {
    "prasna": "3",
    "prapaataka": "9",
    "anuvaka": "23",
    "panchasat": "2"
  },
  "header": "TB 3.9.23.2",
  "anuvaka_header": "3.9.23    अनुवाकं   23 -अश्वावयवेषूपासनम्",
  "samhita": "यद्द॑र्.शपूर्णमा॒सौ यज॑ते । अश्व॑स्यै॒व मेद्ध्य॑स्य प॒दे प॑दे जुहोति । ए॒तद॑नुकृति ह स्म॒ वै पु॒रा । अश्व॑स्य॒ मेद्ध्य॑स्य प॒दे प॑दे जुह्वति ॥ यो वा अश्व॑स्य॒ मेद्ध्य॑स्य वि॒वर्त॑नं॒ ॅवेद॑ । अश्व॑स्यै॒व मेद्ध्य॑स्य वि॒वर्त॑ने विवर्तने जुहोति । अ॒सौ वा आ॑दि॒त्योऽश्वः॑ । स आ॑हव॒नीय॒-माग॑च्छति । तद्विव॑र्तते । यद॑ग्निहो॒त्रं जु॒होति॑ ( ) । अश्व॑स्यै॒व मेद्ध्य॑स्य वि॒वर्त॑ने विवर्तने जुहोति । ए॒तद॑नुकृति ह स्म॒ वै पु॒रा । अश्व॑स्य॒ मेद्ध्य॑स्य वि॒वर्त॑ने विवर्तने जुह्वति ।",
  "korvai": "(प॒दे - अ॑ग्निहो॒त्रं जु॒होति॒ त्रीणि॑ च)"
}