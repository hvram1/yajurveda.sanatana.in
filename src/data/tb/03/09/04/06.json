{
  "id": "TB 3.9.4.6",
  "classification": {
    "prasna": "3",
    "prapaataka": "9",
    "anuvaka": "4",
    "panchasat": "6"
  },
  "header": "TB 3.9.4.6",
  "anuvaka_header": "3.9.4     अनुवाकं   4 -अश्वस्य रथयोजनालंकारादयः",
  "samhita": "ज्योति॑श्चै॒वास्मै॑ रा॒ष्ट्रं च॑ स॒मीची॑ दधाति ॥ स॒हस्रं॑ भवन्ति । स॒हस्र॑ संमितः सुव॒र्गो लो॒कः । सु॒व॒र्गस्य॑ लो॒कस्या॒-भिजि॑त्यै ॥ अप॒ वा ए॒तस्मा॒त्तेज॑ इन्द्रि॒यं प॒शवः॒ श्रीः क्रा॑मन्ति । यो᳚ऽश्वमे॒धेन॒ यज॑ते । वस॑वस्त्वा-ऽञ्जन्तु गाय॒त्रेण॒ छन्द॒सेति॒ महि॑ष्य॒भ्य॑नक्ति । तेजो॒ वा आज्य᳚म् । तेजो॑ गाय॒त्री । तेज॑सै॒वास्मै॒ तेजोऽव॑रुन्धे",
  "korvai": "(परि॑त॒स्थुष॒ इत्या॑हे॒ - मे ए॒वास्मै॑ युनक्त्य॒ - भिजि॑त्यै-भर-न्त्यश्वमे॒धो - रु॑न्धे - रू॒पम् - जि॑घ्रति॒ त्रीणि॑ च)"
}