{
  "id": "TB 3.9.4.4",
  "classification": {
    "prasna": "3",
    "prapaataka": "9",
    "anuvaka": "4",
    "panchasat": "4"
  },
  "header": "TB 3.9.4.4",
  "anuvaka_header": "3.9.4     अनुवाकं   4 -अश्वस्य रथयोजनालंकारादयः",
  "samhita": "परा॒ वा ए॒तस्य॑ य॒ज्ञ् ए॑ति । यस्य॑ प॒शुरु॒पा-कृ॑तो॒-ऽन्यत्र॒ वेद्या॒ एति॑ । एतꣳ स्तो॑तरे॒तेन॑ प॒था पुन॒रश्व॒-माव॑र्तयासि न॒ इत्या॑ह । वा॒युर्वै स्तोता᳚ । वा॒युमे॒वास्य॑ प॒रस्ता᳚द्-दधा॒त्यावृ॑त्त्यै ॥ यथा॒ वै ह॒विषो॑ गृही॒तस्य॒ स्कन्द॑ति । ए॒वं ॅवा ए॒तदश्व॑स्य स्कन्दति । यद॑स्यो॒पाकृ॑तस्य॒ लोमा॑नि॒ शीय॑न्ते । यद्वाले॑षु का॒चाना॒वय॑न्ति । लोमा᳚न्ये॒वास्य॒ तथ्संभ॑रन्ति ।",
  "korvai": "(परि॑त॒स्थुष॒ इत्या॑हे॒ - मे ए॒वास्मै॑ युनक्त्य॒ - भिजि॑त्यै-भर-न्त्यश्वमे॒धो - रु॑न्धे - रू॒पम् - जि॑घ्रति॒ त्रीणि॑ च)"
}