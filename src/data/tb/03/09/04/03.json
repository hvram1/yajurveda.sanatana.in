{
  "id": "TB 3.9.4.3",
  "classification": {
    "prasna": "3",
    "prapaataka": "9",
    "anuvaka": "4",
    "panchasat": "3"
  },
  "header": "TB 3.9.4.3",
  "anuvaka_header": "3.9.4     अनुवाकं   4 -अश्वस्य रथयोजनालंकारादयः",
  "samhita": "शोणा॑ धृ॒ष्णू नृ॒वाह॒सेत्या॑ह । अ॒हो॒रा॒त्रे वै नृ॒वाह॑सा । अ॒हो॒रा॒त्रे ए॒वास्मै॑ युनक्ति ॥ ए॒ता ए॒वास्मै॑ दे॒वता॑ युनक्ति । सु॒व॒र्गस्य॑ लो॒कस्य॒ सम॑ष्ट्यै ॥ के॒तुं कृ॒ण्वन्न॑-के॒तव॒ इति॑ द्ध्व॒जं प्रति॑मुञ्चति । यश॑ ए॒वैनꣳ॒॒ राज्ञां᳚ गमयति ॥ जी॒मूत॑स्येव भवति॒ प्रती॑क॒मित्या॑ह । य॒था॒ य॒जुरे॒वैतत् ॥ ये ते॒ पन्था॑नः सवितः पू॒र्व्यास॒ इत्य॑द्ध्व॒र्यु-र्यज॑मानं ॅवाचयत्य॒भिजि॑त्यै ।",
  "korvai": "(परि॑त॒स्थुष॒ इत्या॑हे॒ - मे ए॒वास्मै॑ युनक्त्य॒ - भिजि॑त्यै-भर-न्त्यश्वमे॒धो - रु॑न्धे - रू॒पम् - जि॑घ्रति॒ त्रीणि॑ च)"
}