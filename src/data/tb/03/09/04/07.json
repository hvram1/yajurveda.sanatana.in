{
  "id": "TB 3.9.4.7",
  "classification": {
    "prasna": "3",
    "prapaataka": "9",
    "anuvaka": "4",
    "panchasat": "7"
  },
  "header": "TB 3.9.4.7",
  "anuvaka_header": "3.9.4     अनुवाकं   4 -अश्वस्य रथयोजनालंकारादयः",
  "samhita": "रु॒द्रास्त्वा᳚-ऽञ्जन्तु॒ त्रैष्टु॑भेन॒ छन्द॒सेति॑ वा॒वाता᳚ । तेजो॒ वा आज्य᳚म् । इ॒न्द्रि॒यं त्रि॒ष्टुप् । तेज॑सै॒वास्मा॑ इन्द्रि॒यमव॑रुन्धे । आ॒दि॒त्या-स्त्वा᳚-ऽञ्जन्तु॒ जाग॑तेन॒ छन्द॒सेति॑ परिवृ॒क्ती । तेजो॒ वा आज्य᳚म् । प॒शवो॒ जग॑ती । तेज॑सै॒वास्मै॑ प॒शूनव॑रुन्धे ॥ पत्न॑यो॒-ऽभ्य॑ञ्जन्ति । श्रि॒या वा ए॒तद् रू॒पम्",
  "korvai": "(परि॑त॒स्थुष॒ इत्या॑हे॒ - मे ए॒वास्मै॑ युनक्त्य॒ - भिजि॑त्यै-भर-न्त्यश्वमे॒धो - रु॑न्धे - रू॒पम् - जि॑घ्रति॒ त्रीणि॑ च)"
}