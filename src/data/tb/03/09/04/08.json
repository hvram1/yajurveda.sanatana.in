{
  "id": "TB 3.9.4.8",
  "classification": {
    "prasna": "3",
    "prapaataka": "9",
    "anuvaka": "4",
    "panchasat": "8"
  },
  "header": "TB 3.9.4.8",
  "anuvaka_header": "3.9.4     अनुवाकं   4 -अश्वस्य रथयोजनालंकारादयः",
  "samhita": "यत्पत्न॑यः । श्रिय॑-मे॒वास्मि॒न् तद्द॑धति । नास्मा॒त्तेज॑ इन्द्रि॒यं प॒शवः॒ श्रीरप॑क्रामन्ति ॥ लाजी(3)ञ्छाची(3)न्. यशो॑ म॒माॅ(4) इत्यति॑रिक्त॒-मन्न॒मश्वा॑यो॒ पाह॑रन्ति । प्र॒जामे॒वान्ना॒दीं कु॑र्वते ॥ ए॒तद्दे॑वा॒ अन्न॑मत्तै॒त-दन्न॑मद्धि प्रजापत॒ इत्या॑ह । प्र॒जाया॑मे॒वान्नाद्यं॑ दधते ॥ यदि॒ नाव॒जिघ्र᳚त् । अ॒ग्निः प॒शुरा॑सी॒दित्यव॑-घ्रापयेत् । अव॑ है॒व जि॑घ्रति ( ) ॥ आक्रान॑. वा॒जी क्रमै॒रत्य॑-क्रमीद्वा॒जी द्यौस्ते॑ पृ॒ष्ठं पृ॑थि॒वी स॒धस्थ॒मित्यश्व॒-मनु॑मन्त्रयते । ए॒षां ॅलो॒काना॑-म॒भिजि॑त्यै ॥ समि॑द्धो अ॒ञ्जन्कृद॑रं मती॒ना-मित्यश्व॑स्या॒ प्रियो॑ भवन्ति सरूप॒त्वाय॑ ।",
  "korvai": "(परि॑त॒स्थुष॒ इत्या॑हे॒ - मे ए॒वास्मै॑ युनक्त्य॒ - भिजि॑त्यै-भर-न्त्यश्वमे॒धो - रु॑न्धे - रू॒पम् - जि॑घ्रति॒ त्रीणि॑ च)"
}