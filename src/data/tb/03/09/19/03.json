{
  "id": "TB 3.9.19.3",
  "classification": {
    "prasna": "3",
    "prapaataka": "9",
    "anuvaka": "19",
    "panchasat": "3"
  },
  "header": "TB 3.9.19.3",
  "anuvaka_header": "3.9.19    अनुवाकं   19 -विभुत्वादिभिः द्वादशभिर्गुणौरश्वमेधप्रशंसा",
  "samhita": "यत्रै॒तेन॑ य॒ज्ञेन॒ यज॑न्ते ॥ ए॒ष वै ते॑ज॒स्वी नाम॑ य॒ज्ञ्ः । सर्वꣳ॑ ह॒ वै तत्र॑ तेज॒स्वि भ॑वति । यत्रै॒तेन॑ य॒ज्ञेन॒ यज॑न्ते ॥ ए॒॒ष वै ब्र॑ह्मवर्च॒सी नाम॑ य॒ज्ञ्ः । आ ह॒ वै तत्र॑ ब्राह्म॒णो ब्र॑ह्मवर्च॒सी जा॑यते । यत्रै॒तेन॑ य॒ज्ञेन॒ यज॑न्ते ॥ ए॒ष वा अ॑तिव्या॒धी नाम॑ य॒ज्ञ्ः । आ ह॒ वै तत्र॑ राज॒न्यो॑-ऽतिव्या॒धी जा॑यते । यत्रै॒तेन॑ य॒ज्ञेन॒ यज॑न्ते ( ) ॥ ए॒ष वै दी॒र्घो नाम॑ य॒ज्ञ्ः । दी॒र्घायु॑षो ह॒ वै तत्र॑ मनु॒ष्या॑ भवन्ति । यत्रै॒तेन॑ य॒ज्ञेन॒ यज॑न्ते ॥ ए॒ष वै क्लृ॒प्तो नाम॑ य॒ज्ञ्ः । कल्प॑ते ह॒ वै तत्र॑ प्र॒जाभ्यो॑ योगक्षे॒मः । यत्रै॒तेन॑ य॒ज्ञेन॒ यज॑न्ते ।",
  "korvai": "(पय॑स्वा॒न्नाम॑ य॒ज्ञ्ः - प्रति॑ष्ठितं भवति॒ - यत्रै॒तेन॑ य॒ज्ञेन॒ यज॑न्ते॒ षट्च॑)"
}