{
  "id": "TB 3.9.17.3",
  "classification": {
    "prasna": "3",
    "prapaataka": "9",
    "anuvaka": "17",
    "panchasat": "3"
  },
  "header": "TB 3.9.17.3",
  "anuvaka_header": "3.9.17    अनुवाकं   17 -अश्वस्य रोगादिनिमित्तं प्रायश्चित्तम्",
  "samhita": "रौ॒द्रं च॒रुं निर्व॑पेत् । यदि॑ मह॒ती दे॒वता॑-ऽभि॒मन्ये॑त । ए॒त॒द्दे॒व॒त्यो॑ वा अश्वः॑ । स्वयै॒वैनं॑ दे॒वत॑या भिषज्यति । अ॒ग॒दो है॒व भ॑वति ॥ वै॒श्वा॒न॒रं द्वाद॑श-कपालं॒ निर्व॑पेन्मृगाख॒रे यदि॒ नागच्छे᳚त् । इ॒यं ॅवा अ॒ग्निर्वै᳚श्वान॒रः । इ॒यमे॒वैन॑-म॒र्चिभ्यां᳚ परि॒रोध॒मान॑यति । आ है॒व सुत्य॒मह॑-र्गच्छति ॥ यद्य॑धी॒यात्",
  "korvai": "(वि॒न्द - त्यश्लो॑णो है॒व भ॑व - त्यधी॒या - दृ॑द्ध्यते॒ - गर्भै॑रे॒वैनꣳ॒॒ स सम॑द्र्धयति॒ द्वे च॑)"
}