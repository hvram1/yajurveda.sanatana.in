{
  "id": "TB 3.9.17.4",
  "classification": {
    "prasna": "3",
    "prapaataka": "9",
    "anuvaka": "17",
    "panchasat": "4"
  },
  "header": "TB 3.9.17.4",
  "anuvaka_header": "3.9.17    अनुवाकं   17 -अश्वस्य रोगादिनिमित्तं प्रायश्चित्तम्",
  "samhita": "अ॒ग्नये-ऽꣳ॑हो॒मुचे॒ऽष्टाक॑पालः । सौ॒र्यं पयः॑ । वा॒य॒व्य॑ आज्य॑भागः ॥ यज॑मानो॒ वा अश्वः॑ । अꣳह॑सा॒ वा ए॒ष गृ॑ही॒तः । यस्याश्वो॒ मेधा॑य॒ प्रोक्षि॑तो॒-ऽद्ध्येति॑ । यदꣳ॑हो॒मुचे॑ नि॒र्वप॑ति । अꣳह॑स ए॒व तेन॑ मुच्यते ॥ यज॑मानो॒ वा अश्वः॑ । रेत॑सा॒ वा ए॒ष व्यृ॑द्ध्यते",
  "korvai": "(वि॒न्द - त्यश्लो॑णो है॒व भ॑व - त्यधी॒या - दृ॑द्ध्यते॒ - गर्भै॑रे॒वैनꣳ॒॒ स सम॑द्र्धयति॒ द्वे च॑)"
}