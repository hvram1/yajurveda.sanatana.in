{
  "id": "TB 3.9.17.5",
  "classification": {
    "prasna": "3",
    "prapaataka": "9",
    "anuvaka": "17",
    "panchasat": "5"
  },
  "header": "TB 3.9.17.5",
  "anuvaka_header": "3.9.17    अनुवाकं   17 -अश्वस्य रोगादिनिमित्तं प्रायश्चित्तम्",
  "samhita": "यस्याश्वो॒ मेधा॑य॒ प्रोक्षि॑तो॒-ऽद्ध्येति॑ । सौ॒र्यꣳ रेतः॑ । यथ्सौ॒र्यं पयो॒ भव॑ति । रेत॑सै॒वैनꣳ॒॒ स सम॑द्र्धयति ॥ यज॑मानो॒ वा अश्वः॑ । गर्भै॒र्वा ए॒ष व्यृ॑द्ध्यते । यस्याश्वो॒ मेधा॑य॒ प्रोक्षि॑तो॒-ऽद्ध्येति॑ । वा॒य॒व्या॑ गर्भाः᳚ । यद्वा॑य॒व्य॑ आज्य॑भागो॒ भव॑ति । गर्भै॑रे॒वैनꣳ॒॒ स सम॑द्र्धयति ( ) ॥ अथो॒ यस्यै॒षा-ऽश्व॑मे॒धे प्राय॑श्चित्तः क्रि॒यते᳚ । इ॒ष्ट्वा वसी॑यान् भवति ।",
  "korvai": "(वि॒न्द - त्यश्लो॑णो है॒व भ॑व - त्यधी॒या - दृ॑द्ध्यते॒ - गर्भै॑रे॒वैनꣳ॒॒ स सम॑द्र्धयति॒ द्वे च॑)"
}