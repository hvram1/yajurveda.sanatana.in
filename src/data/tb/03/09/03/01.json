{
  "id": "TB 3.9.3.1",
  "classification": {
    "prasna": "3",
    "prapaataka": "9",
    "anuvaka": "3",
    "panchasat": "1"
  },
  "header": "TB 3.9.3.1",
  "anuvaka_header": "3.9.3     अनुवाकं   3 -रोहितादीनां पशूनां वपाहोमसाहित्यम्",
  "samhita": "अ॒स्मै वै लो॒काय॑ ग्रा॒म्याः प॒शव॒ आल॑भ्यन्ते । अ॒मुष्मा॑ आर॒ण्याः । यद्ग्रा॒म्यान् प॒शूना॒लभ॑ते । इ॒ममे॒व तैर्लो॒कमव॑रुन्धे । यदा॑र॒ण्यान् । अ॒मुं तैः । उ॒भया᳚न् प॒शूनाल॑भते । ग्रा॒म्याꣳश्चा॑-र॒ण्याꣳश्च॑ । उ॒भयो᳚र् लो॒कयो॒र व॑रुद्ध्यै । उ॒भया᳚न् प॒शूनाल॑भते",
  "korvai": "(अव॑रुद्ध्या उ॒भया᳚न् प॒शूनाल॑भते - स॒त्या - दहिꣳ॑सायै)"
}