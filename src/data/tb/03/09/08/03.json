{
  "id": "TB 3.9.8.3",
  "classification": {
    "prasna": "3",
    "prapaataka": "9",
    "anuvaka": "8",
    "panchasat": "3"
  },
  "header": "TB 3.9.8.3",
  "anuvaka_header": "3.9.8     अनुवाकं   8 -अश्वमेधस्य तत्पशूनां च प्रशंसा",
  "samhita": "य॒ज्ञो वै गौः । य॒ज्ञ्मे॒वाल॑भते । अथो॒ अन्नं॒ ॅवै गौः । अन्न॑मे॒वाव॑रुन्धे ॥ अ॒जा॒वी आल॑भते भू॒म्ने । अथो॒ पुष्टि॒र्वै भू॒मा । पुष्टि॑मे॒वाव॑रुन्धे ॥ पर्य॑ग्निकृतं॒ पुरु॑षं चार॒ण्याꣳ-श्चोथ् सृ॑ज॒न्त्यहिꣳ॑सायै ॥ उ॒भौ वा ए॒तौ प॒शू आल॑भ्येते । यश्चा॑व॒मो यश्च॑ पर॒मः ( ) । ते᳚ऽस्यो॒भये॑ य॒ज्ञे ब॒द्धाः । अ॒भीष्टा॑ अ॒भिप्री॑ताः । अ॒भिजि॑ता अ॒भिहु॑ता भवन्ति ॥ नैनं॑ द॒ङ्क्ष्णवः॑ प॒शवो॑ य॒ज्ञे ब॒द्धाः । अ॒भीष्टा॑ अ॒भिप्री॑ताः । अ॒भिजि॑ता अ॒भिहु॑ता हिꣳसन्ति । यो᳚ऽश्वमे॒धेन॒ यज॑ते । य उ॑ चैनमे॒वं ॅवेद॑ ।",
  "korvai": "(ल॒भ॒ते॒ - गामाल॑भते - पर॒मो᳚ऽष्टौ च॑)"
}