{
  "id": "TB 3.9.15.3",
  "classification": {
    "prasna": "3",
    "prapaataka": "9",
    "anuvaka": "15",
    "panchasat": "3"
  },
  "header": "TB 3.9.15.3",
  "anuvaka_header": "3.9.15    अनुवाकं   15 -अवभृथहोमविशेषाः",
  "samhita": "मृ॒त्युमे॒ वा हु॑त्या तर्पयि॒त्वा प॑रि॒पाणं॑ कृ॒त्वा । भ्रू॒ण॒घ्ने भे॑ष॒जं क॑रोति ॥ ए॒ताꣳ ह॒ वै मु॑ण्डि॒भ औ॑दन्य॒वः । भ्रू॒ण॒ह॒त्यायै॒ प्राय॑श्चित्तिं ॅवि॒दाञ्च॑कार । यो हा॒स्यापि॑ प्र॒जायां᳚ ब्राह्म॒णꣳ हन्ति॑ । सर्व॑स्मै॒ तस्मै॑ भेष॒जं क॑रोति ॥ जु॒म्ब॒काय॒ स्वाहेत्य॑वभृ॒थ उ॑त्त॒मामाहु॑तिं जुहोति । वरु॑णो॒ वै जु॑म्ब॒कः । अ॒न्त॒त ए॒व वरु॑ण॒-मव॑यजते ॥ ख॒ल॒तेर्वि॑क्लि॒धस्य॑ शु॒क्लस्य॑ पिङ्गा॒क्षस्य॑ मू॒द्र्धञ्जु॑होति ( ) । ए॒तद्वै वरु॑णस्य रू॒पं । रू॒पेणै॒व वरु॑ण॒मव॑यजते ।",
  "korvai": "(लो॒के मृ॒त्युर् - जु॒होति॑ - मू॒द्र्धञ्जु॑होति॒ द्वे च॑)"
}