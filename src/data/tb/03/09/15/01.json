{
  "id": "TB 3.9.15.1",
  "classification": {
    "prasna": "3",
    "prapaataka": "9",
    "anuvaka": "15",
    "panchasat": "1"
  },
  "header": "TB 3.9.15.1",
  "anuvaka_header": "3.9.15    अनुवाकं   15 -अवभृथहोमविशेषाः",
  "samhita": "सर्वे॑षु॒ वा ए॒षु लो॒केषु॑ मृ॒त्यवो॒ऽन्वाय॑त्ताः । तेभ्यो॒ यदाहु॑ती॒र्न जु॑हु॒यात् । लो॒के लो॑क एनं मृ॒त्युर्वि॑न्देत् । मृ॒त्यवे॒ स्वाहा॑ मृ॒त्यवे॒ स्वाहेत्य॑भि पू॒र्वमाहु॑ती-र्जुहोति । लो॒काल्लो॑कादे॒व मृ॒त्युमव॑यजते । नैनं॑ ॅलो॒के ला॑के मृ॒त्युर्वि॑न्दति ॥ यद॒मुष्मै॒ स्वाहा॒ऽमुष्मै॒ स्वाहेति॒ जुह्व॑थ्सं॒ चक्षी॑त । ब॒हुं मृ॒त्युम॒मित्रं॑ कुर्वीत । मृ॒त्यवे॒ स्वाहेत्येक॑स्मा ए॒वैका᳚-ञ्जुहुयात् । एको॒ वा अ॒मुष्मि॑न् ॅला॒के मृ॒त्युः",
  "korvai": "(लो॒के मृ॒त्युर् - जु॒होति॑ - मू॒द्र्धञ्जु॑होति॒ द्वे च॑)"
}