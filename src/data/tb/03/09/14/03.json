{
  "id": "TB 3.9.14.3",
  "classification": {
    "prasna": "3",
    "prapaataka": "9",
    "anuvaka": "14",
    "panchasat": "3"
  },
  "header": "TB 3.9.14.3",
  "anuvaka_header": "3.9.14    अनुवाकं   14 -तास्विष्टिषु ब्राह्मणराजन्ययोर्गानम्",
  "samhita": "न वै ब्रा᳚ह्म॒णे रा॒ष्ट्रꣳ र॑मत॒ इति॑ । य॒दा खलु॒ वै राजा॑ का॒मय॑ते । अथ॑ ब्राह्म॒णं जि॑नाति । दिवा᳚ ब्राह्म॒णो गा॑येत् । नक्तꣳ॑ राज॒न्यः॑ । ब्रह्म॑णो॒ वै रू॒पमहः॑ । क्ष॒त्रस्य॒ रात्रिः॑ । तथा॑ हास्य॒ ब्रह्म॑णा च क्ष॒त्रेण॑ चोभ॒यतो॑ रा॒ष्ट्रं परि॑गृहीतं भवति ॥ इत्य॑ददा॒ इत्य॑यजथा॒ इत्य॑पच॒ इति॑ ब्राह्म॒णो गाये᳚त् । इ॒ष्टा॒पू॒र्तं ॅवै ब्रा᳚ह्म॒णस्य॑",
  "korvai": "(गाये॑ताम् - क्रामेद् - ब्राह्म॒णस्य॑ - कल्पयतश्च॒त्वारि॑ च)"
}