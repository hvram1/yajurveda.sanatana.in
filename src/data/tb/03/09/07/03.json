{
  "id": "TB 3.9.7.3",
  "classification": {
    "prasna": "3",
    "prapaataka": "9",
    "anuvaka": "7",
    "panchasat": "3"
  },
  "header": "TB 3.9.7.3",
  "anuvaka_header": "3.9.7     अनुवाकं   7 -तत्र मन्त्राः",
  "samhita": "शू॒द्रा यदर्य॑जारा॒ न पोषा॑य धनाय॒तीत्या॑ह । तस्मा᳚-द्वैशीपु॒त्रं नाभिषि॑ञ्चन्ते ॥ इ॒यं ॅय॒का श॑कुन्ति॒केत्या॑ह । विड्वै श॑कुन्ति॒का । रा॒ष्ट्रम॑श्वमे॒धः । विशं॑ चै॒वास्मै॑ रा॒ष्ट्रं च॑ स॒मीची॑ दधाति ॥ आ॒हल॒मिति॒ सर्प॒तीत्या॑ह । तस्मा᳚द् रा॒ष्ट्राय॒ विशः॑ सर्पन्ति ॥ आह॑तं ग॒भे पस॒ इत्या॑ह । विड्वै गभः॑",
  "korvai": "(रा॒ष्ट्रस्य॒ मद्ध्य॒म् - पुष्य॑ति॒ - गभो॑ - रुन्धे - दधते च॒त्वारि॑ च)"
}