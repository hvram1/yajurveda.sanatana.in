{
  "id": "TB 3.9.7.5",
  "classification": {
    "prasna": "3",
    "prapaataka": "9",
    "anuvaka": "7",
    "panchasat": "5"
  },
  "header": "TB 3.9.7.5",
  "anuvaka_header": "3.9.7     अनुवाकं   7 -तत्र मन्त्राः",
  "samhita": "प्रसु॑ला॒मीति॑ ते पि॒ता ग॒भे मु॒ष्टिम॑तꣳसय॒-दित्या॑ह । विड्वै गभः॑ । रा॒ष्ट्रं मु॒ष्टिः । रा॒ष्ट्रमे॒व वि॒श्याह॑न्ति । तस्मा᳚द् रा॒ष्ट्रं ॅविशं॒ घातु॑कम् ॥ अप॒ वा ए॒तेभ्यः॑ प्रा॒णाः क्रा॑मन्ति । ये य॒ज्ञेऽपू॑तं॒ ॅवद॑न्ति । द॒धि॒क्राव्.ण्णो॑ अकारिष॒मिति॑ सुरभि॒-मती॒मृचं॑ ॅवदन्ति । प्रा॒णा वै सु॑र॒भयः॑ । प्रा॒णाने॒वात्मन्द॑धते ( ) । नैभ्यः॑ प्रा॒णा अप॑क्रामन्ति ॥ आपो॒ हिष्ठा म॑यो॒भुव॒ इत्य॒द्भिर्मा᳚र्जयन्ते । आपो॒ वै सर्वा॑ दे॒वताः᳚ । दे॒वता॑भिरे॒-वात्मानं॑ पवयन्ते ।",
  "korvai": "(रा॒ष्ट्रस्य॒ मद्ध्य॒म् - पुष्य॑ति॒ - गभो॑ - रुन्धे - दधते च॒त्वारि॑ च)"
}