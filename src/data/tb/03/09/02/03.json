{
  "id": "TB 3.9.2.3",
  "classification": {
    "prasna": "3",
    "prapaataka": "9",
    "anuvaka": "2",
    "panchasat": "3"
  },
  "header": "TB 3.9.2.3",
  "anuvaka_header": "3.9.2     अनुवाकं   2 -चातुर्मास्यपशूनां प्रयोगः",
  "samhita": "सु॒व॒र्गं तु लो॒कं नाप॑राद्ध्नोति । प्र॒जा वै प॒शव॑ एकाद॒शिनी᳚ । यदे॒त ऐ॑कादशि॒नाः प॒शव॑ आल॒भ्यन्ते᳚ । सा॒क्षादे॒व प्र॒जां प॒शून्. यज॑मा॒नो-ऽव॑रुन्धे ॥ प्र॒जाप॑ति-र्वि॒राज॑मसृजत । सा सृ॒ष्टाऽश्व॑मे॒धं प्रावि॑शत् । तां द॒शिभि॒रनु॒ प्रायु॑ङ्क्त । तामा᳚प्नोत् । तामा॒प्त्वा द॒शिभि॒रवा॑रुन्ध । यद्द॒शिन॑ आल॒भ्यन्ते᳚",
  "korvai": "(आ॒र॒ण्यान्-ॅलो॒को-द॒शिन॑ आल॒भ्यन्ते॒-नाना॑रूपाः प॒शवो॒ द्वे च॑)"
}