{
  "id": "TB 3.9.2.4",
  "classification": {
    "prasna": "3",
    "prapaataka": "9",
    "anuvaka": "2",
    "panchasat": "4"
  },
  "header": "TB 3.9.2.4",
  "anuvaka_header": "3.9.2     अनुवाकं   2 -चातुर्मास्यपशूनां प्रयोगः",
  "samhita": "वि॒राज॑मे॒व तैरा॒प्त्वा यज॑मा॒नो-ऽव॑रुन्धे ॥ एका॑दश द॒शत॒ आल॑भ्यन्ते । एका॑दशाक्षरा त्रि॒ष्टुप् । त्रैष्टु॑भाः प॒शवः॑ । प॒शूने॒वाव॑रुन्धे ॥ वै॒श्व॒दे॒वो वा अश्वः॑। ना॒ना॒दे॒व॒त्याः᳚ प॒शवो॑ भवन्ति । अश्व॑स्य सर्व॒त्वाय॑ । नाना॑रूपा भवन्ति । तस्मा॒न्नाना॑रूपाः प॒शवः॑( ) । ब॒हु॒रू॒पा भ॑वन्ति । तस्मा᳚द् बहुरू॒पाः प॒शवः॒ समृ॑द्ध्यै ।",
  "korvai": "(आ॒र॒ण्यान्-ॅलो॒को-द॒शिन॑ आल॒भ्यन्ते॒-नाना॑रूपाः प॒शवो॒ द्वे च॑)"
}