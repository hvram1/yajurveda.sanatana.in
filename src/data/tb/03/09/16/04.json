{
  "id": "TB 3.9.16.4",
  "classification": {
    "prasna": "3",
    "prapaataka": "9",
    "anuvaka": "16",
    "panchasat": "4"
  },
  "header": "TB 3.9.16.4",
  "anuvaka_header": "3.9.16    अनुवाकं   16 -उपाकरणमन्त्रव्याख्यानादिः",
  "samhita": "ब्र॒ह्म॒क्ष॒त्रे ए॒वाव॑रुन्धे ॥ यदा᳚ऽश्वि॒नो भव॑ति । आ॒शिषा॒मव॑रुद्ध्यै ॥ त्रयो॑ भवन्ति । त्रय॑ इ॒मे लो॒काः । ए॒ष्वे॑व लो॒केषु॒ प्रति॑तिष्ठति ॥ अ॒ग्नये-ऽꣳ॑हो॒मुचे॒-ऽष्टाक॑पाल॒ इति॒ दश॑हविष॒मिष्टिं॒ निर्व॑पति । दशा᳚क्षरा वि॒राट् । अन्नं॑ ॅवि॒राट् । वि॒राजै॒-वान्नाद्य॒-मव॑रुन्धे ( ) ॥ अ॒ग्नेर्म॑न्वे प्रथ॒मस्य॒ प्रचे॑तस॒ इति॑ याज्यानुवा॒क्या॑ भवन्ति सर्व॒त्वाय॑ ।",
  "korvai": "(अधि॑पतय॒ इत्या॑ - हा॒भिजि॑त्या - ऐन्द्रा॒ग्नो भव॑ति - रुन्ध॒ एकं॑ च)"
}