{
  "id": "TB 3.9.16.2",
  "classification": {
    "prasna": "3",
    "prapaataka": "9",
    "anuvaka": "16",
    "panchasat": "2"
  },
  "header": "TB 3.9.16.2",
  "anuvaka_header": "3.9.16    अनुवाकं   16 -उपाकरणमन्त्रव्याख्यानादिः",
  "samhita": "धर्मो॒ वा अधि॑पतिः । धर्म॑मे॒वा-व॑रुन्धे ॥ अधि॑पति-र॒स्यधि॑पतिं मा कु॒र्वधि॑पतिर॒हं प्र॒जानां᳚ भूयास॒-मित्या॑ह । अधि॑पति-म॒वैनꣳ॑ समा॒नानां᳚ करोति ॥ मां ध॑हि॒ मयि॑ ध॒हीत्या॑ह । आ॒शिष॑मे॒वैतामाशा᳚स्ते ॥ उ॒पाकृ॑ताय॒ स्वाहेत्यु॒पाकृ॑ते जुहोति । आल॑ब्धाय॒ स्वाहेति॒ नियु॑क्ते जुहोति । हु॒ताय॒ स्वाहेति॑ हु॒ते जु॑होति । ए॒षां ॅलो॒काना॑-म॒भिजि॑त्यै ।",
  "korvai": "(अधि॑पतय॒ इत्या॑ - हा॒भिजि॑त्या - ऐन्द्रा॒ग्नो भव॑ति - रुन्ध॒ एकं॑ च)"
}