{
  "id": "TB 3.9.16.1",
  "classification": {
    "prasna": "3",
    "prapaataka": "9",
    "anuvaka": "16",
    "panchasat": "1"
  },
  "header": "TB 3.9.16.1",
  "anuvaka_header": "3.9.16    अनुवाकं   16 -उपाकरणमन्त्रव्याख्यानादिः",
  "samhita": "वा॒रु॒णो वा अश्वः॑ । तं दे॒वत॑या॒ व्य॑द्र्धयति । यत्प्रा॑जाप॒त्यं क॒रोति॑ । नमो॒ राज्ञे॒ नमो॒ वरु॑णा॒येत्या॑ह । वा॒रु॒णो वा अश्वः॑ । स्वयै॒वैनं॑ दे॒वत॑या॒ सम॑द्र्धयति ॥ नमोऽश्वा॑य॒ नमः॑ प्र॒जाप॑तय॒ इत्या॑ह । प्रा॒जा॒प॒त्यो वा अश्वः॑ । स्वयै॒वैनं॑ दे॒वत॑या॒ सम॑द्र्धयति ॥ नमोऽधि॑पतय॒ इत्या॑ह",
  "korvai": "(अधि॑पतय॒ इत्या॑ - हा॒भिजि॑त्या - ऐन्द्रा॒ग्नो भव॑ति - रुन्ध॒ एकं॑ च)"
}