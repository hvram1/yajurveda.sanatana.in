{
  "id": "TB 3.11.9.7",
  "classification": {
    "prasna": "3",
    "prapaataka": "11",
    "anuvaka": "9",
    "panchasat": "7"
  },
  "header": "TB 3.11.9.7",
  "anuvaka_header": "3.11.9    अनुवाकं   9 -चयनप्रयोगः",
  "samhita": "ज्यैष्ठ्यं॑ गच्छति । यो᳚ऽग्निं ना॑चिके॒तं चि॑नु॒ते । य उ॑ चैन-मे॒वं ॅवेद॑ ॥ अथ॑ हैन-म॒सावा॑दि॒त्यः स्व॒र्गका॑मः ।प्राची॑रे॒वोप॑दधे । ततो॒ वै सो॑ऽभि स्व॒र्गं ॅलो॒क-म॑जयत् । अ॒भि स्व॒र्गं ॅलो॒कं ज॑यति । यो᳚ऽग्निं ना॑चिके॒तं चि॑नु॒ते ।य उ॑ चैन-मे॒वं ॅवेद॑ ॥ स यदी॒च्छेत्",
  "korvai": "[समृ॑द्ध॒ - ऋद्धि॑कामः - प॒रस्ता᳚च् - चिक्ये - पु॒त्रो॑ - ऽगच्छ - दि॒च्छे - ज्जु॑हुयाद् - विश्व॒प्रिः ( ) ]"
}