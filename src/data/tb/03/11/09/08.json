{
  "id": "TB 3.11.9.8",
  "classification": {
    "prasna": "3",
    "prapaataka": "11",
    "anuvaka": "9",
    "panchasat": "8"
  },
  "header": "TB 3.11.9.8",
  "anuvaka_header": "3.11.9    अनुवाकं   9 -चयनप्रयोगः",
  "samhita": "ते॒ज॒स्वी य॑श॒स्वी ब्र॑ह्मवर्च॒सी स्या॒मिति॑ । प्राङा होतु॒र्द्धिष्ण्या॒-दुथ्स॑र्पेत् । येयं प्रागा॒द् यश॑स्वती । सा मा॒ प्रोर्णो॑तु ।तेज॑सा॒ यश॑सा ब्रह्मवर्च॒सेनेति॑ । ते॒ज॒स्व्ये॑व य॑श॒स्वी ब्र॑ह्मवर्च॒सी भ॑वति ॥ अथ॒ यदी॒च्छेत् । भूयि॑ष्ठं मे॒ श्रद्द॑धीरन्न् । भूयि॑ष्ठा॒ दक्षि॑णा नयेयु॒रिति॑ । दक्षि॑णासु नी॒यमा॑नासु॒ प्राच्येहि॒ प्राच्ये॒हीति॒ प्राची॑ जुषा॒णा वेत्वाज्य॑स्य॒ स्वाहेति॑ स्रु॒वेणो॑-प॒हत्या॑ हव॒नीये॑ जुहुयात्",
  "korvai": "[समृ॑द्ध॒ - ऋद्धि॑कामः - प॒रस्ता᳚च् - चिक्ये - पु॒त्रो॑ - ऽगच्छ - दि॒च्छे - ज्जु॑हुयाद् - विश्व॒प्रिः ( ) ]"
}