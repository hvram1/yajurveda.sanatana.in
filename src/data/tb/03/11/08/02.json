{
  "id": "TB 3.11.8.2",
  "classification": {
    "prasna": "3",
    "prapaataka": "11",
    "anuvaka": "8",
    "panchasat": "2"
  },
  "header": "TB 3.11.8.2",
  "anuvaka_header": "3.11.8    अनुवाकं   8 -नाचिकेतोपाख्यानम्",
  "samhita": "गौत॑म कुमा॒रमिति॑ । स हो॑वाच । परे॑हि मृ॒त्यो र्गृ॒हान् । मृ॒त्यवे॒ वै त्वा॑ऽदा॒-मिति॑ ॥ तं ॅवै प्र॒वस॑न्तं ग॒न्तासीति॑ होवाच । तस्य॑ स्म ति॒स्रो रात्री॒-रना᳚श्वान् गृ॒हे व॑सतात् । स यदि॑ त्वा पृ॒च्छेत् । कुमा॑र॒ कति॒ रात्री॑-रवाथ्सी॒-रिति॑ । ति॒स्र इति॒ प्रति॑ ब्रूतात् । किं प्र॑थ॒माꣳ रात्रि॑-माश्ना॒ इति॑",
  "korvai": "(व॒द॒ - त्या॒श्ना॒ इत् - यु॑वाच - द्वि॒तीयं॑ ॅवृणी॒ष्वे - त्य॑जयत् - तृ॒तीयं॒ प्रास्य॑ - दगृह्णा॒द् - य ए॒वं ॅवेदैकं॑ च)"
}