{
  "id": "TB 3.11.8.8",
  "classification": {
    "prasna": "3",
    "prapaataka": "11",
    "anuvaka": "8",
    "panchasat": "8"
  },
  "header": "TB 3.11.8.8",
  "anuvaka_header": "3.11.8    अनुवाकं   8 -नाचिकेतोपाख्यानम्",
  "samhita": "दक्षा॑य त्वा॒ दक्षि॑णां॒ प्रति॑गृह्णा॒मीति॑ । सो॑ ऽदक्षत॒ दक्षि॑णां प्रति॒गृह्य॑ । दक्ष॑ते ह॒ वै दक्षि॑णां प्रति॒गृह्य॑ । य ए॒वं ॅवेद॑ ॥ ए॒तद्ध॑ स्म॒ वै तद् वि॒द्वाꣳसो॑ वाजश्रव॒सा गोत॑माः । अप्य॑नूदे॒श्यां᳚ दक्षि॑णां॒ प्रति॑गृह्णन्ति । उ॒भये॑न व॒यं द॑क्षिष्यामह ए॒व दक्षि॑णां प्रति॒गृह्येति॑ । ते॑ ऽदक्षन्त॒ दक्षि॑णां प्रति॒गृह्य॑ ।दक्ष॑ते ह॒ वै दक्षि॑णां प्रति॒गृह्य॑ । य ए॒वं ॅवेद॑ ( ) । प्र हा॒न्यं ॅव्ली॑नाति ।",
  "korvai": "(व॒द॒ - त्या॒श्ना॒ इत् - यु॑वाच - द्वि॒तीयं॑ ॅवृणी॒ष्वे - त्य॑जयत् - तृ॒तीयं॒ प्रास्य॑ - दगृह्णा॒द् - य ए॒वं ॅवेदैकं॑ च)"
}