{
  "id": "TB 3.11.7.3",
  "classification": {
    "prasna": "3",
    "prapaataka": "11",
    "anuvaka": "7",
    "panchasat": "3"
  },
  "header": "TB 3.11.7.3",
  "anuvaka_header": "3.11.7    अनुवाकं   7 -नाचिकेतब्राह्मणं तत्र आग्निदेवतोपासनम्",
  "samhita": "हिर॑ण्यं॒ ॅवा अ॒ग्ने र्ना॑चिके॒तस्या॒यत॑नं प्रति॒ष्ठा । य ए॒वं ॅवेद॑ ।आ॒यत॑नवान् भवति । गच्छ॑ति प्रति॒ष्ठां ॥यो ह॒ वा अ॒ग्ने र्ना॑चिके॒तस्य॒ शरी॑रं॒ ॅवेद॑ । स श॑रीर ए॒व स्व॒र्गं ॅलो॒कमे॑ति । हिर॑ण्यं॒ ॅवा अ॒ग्ने र्ना॑चिके॒तस्य॒ शरी॑रं । य ए॒वं ॅवेद॑ । स श॑रीर ए॒व स्व॒र्गं ॅलो॒कमे॑ति ॥ अथो॒ यथा॑ रु॒क्म उत्-त॑प्तो भा॒य्यात्",
  "korvai": "(उत्त॑रः प॒क्षो - गच्छ॑ति प्रति॒ष्ठां - भा॒य्याद् - यः परे॑णादि॒त्य - +म॒ष्टौ च॑)"
}