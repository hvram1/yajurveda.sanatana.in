{
  "id": "TB 3.11.7.5",
  "classification": {
    "prasna": "3",
    "prapaataka": "11",
    "anuvaka": "7",
    "panchasat": "5"
  },
  "header": "TB 3.11.7.5",
  "anuvaka_header": "3.11.7    अनुवाकं   7 -नाचिकेतब्राह्मणं तत्र आग्निदेवतोपासनम्",
  "samhita": "अ॒न॒न्तꣳ ह॒ वा अ॑पा॒र-म॑क्ष॒य्यं ॅलो॒कं ज॑यति । यो᳚ऽग्निं ना॑चिके॒तं चि॑नु॒ते । य उ॑ चैन-मे॒वं ॅवेद॑ ॥ अथो॒ यथा॒ रथे॒ तिष्ठ॒न् पक्ष॑सी पर्या॒-वर्त्त॑माने प्र॒त्यपे᳚क्षते । ए॒व-म॑होरा॒त्रे प्र॒त्यपे᳚क्षते । नास्या॑-होरा॒त्रे लो॒कमा᳚प्नुतः । यो᳚ऽग्निं ना॑चि॒केतं चि॑नु॒ते । य उ॑ चैन-मे॒वं ॅवेद॑ ।",
  "korvai": "(उत्त॑रः प॒क्षो - गच्छ॑ति प्रति॒ष्ठां - भा॒य्याद् - यः परे॑णादि॒त्य - +म॒ष्टौ च॑)"
}