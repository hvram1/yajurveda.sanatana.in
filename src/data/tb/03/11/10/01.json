{
  "id": "TB 3.11.10.1",
  "classification": {
    "prasna": "3",
    "prapaataka": "11",
    "anuvaka": "10",
    "panchasat": "1"
  },
  "header": "TB 3.11.10.1",
  "anuvaka_header": "3.11.10   अनुवाकं   10 -तत्प्रशंसा",
  "samhita": "यां प्र॑थ॒मा-मिष्ट॑का-मुप॒दधा॑ति । इ॒मं तया॑ लो॒क-म॒भि ज॑यति ।अथो॒ या अ॒स्मिन् ॅलो॒के दे॒वताः᳚ । तासाꣳ॒॒ सायु॑ज्यꣳ सलो॒कता॑-माप्नोति । यां द्वि॒तीया॑-मुप॒दधा॑ति । अ॒न्त॒रि॒क्ष॒लो॒कं तया॒-ऽभि जय॑ति । अथो॒ या अ॑न्तरिक्ष लो॒के दे॒वताः᳚ । तासाꣳ॒॒ सायु॑ज्यꣳ सलो॒कता॑-माप्नोति । यां तृ॒तीया॑-मुप॒दधा॑ति । अ॒मुं तया॑ लो॒क-म॒भिज॑यति",
  "korvai": "अ॒मुं तया॑ लो॒कम॒भिज॑यति॒ - शिर॑ - श्चिनु॒त - इष्ट॑काः॒ षट्च॑)"
}