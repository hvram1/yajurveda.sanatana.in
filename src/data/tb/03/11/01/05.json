{
  "id": "TB 3.11.1.5",
  "classification": {
    "prasna": "3",
    "prapaataka": "11",
    "anuvaka": "1",
    "panchasat": "5"
  },
  "header": "TB 3.11.1.5",
  "anuvaka_header": "3.11.1    अनुवाकं   1 -इष्टकोपधानमन्त्राः",
  "samhita": "आपः॑ स्थ समु॒द्रे श्रि॒ताः । पृ॒थि॒व्याः प्र॑ति॒ष्ठा यु॒ष्मासु॑ । इ॒दम॒न्तः । विश्वं॑ ॅय॒क्षं ॅविश्वं॑ भू॒तं ॅविश्वꣳ॑ सुभू॒तं । विश्व॑स्य भ॒र्त्र्यो॑ विश्व॑स्य जनयि॒त्र्यः॑ । ता व॒ उप॑दधे काम॒दुघा॒ अक्षि॑ताः । प्र॒जाप॑तिस्त्वा सादयतु ।तया॑ दे॒वत॑या-ऽङ्गिर॒स्वद्-ध्रु॒वा सी॑द ।",
  "korvai": "लो॒क - स्तप॒ - स्तेजः॑ - समु॒द्र - आपः॑ - पृथि॒व्य॑ - ग्नि - र॒न्तरि॑क्षम् - वा॒युर् - द्यौ - रा॑दि॒त्य - श्च॒न्द्रमा॒ - नक्ष॑त्राणि - सम्ॅवथ्स॒र - ऋ॒तवो॒ - मासा॑ - अद्र्धमा॒सा - अ॑होरा॒त्रे - पौ᳚र्णमा॒सी - राड॒ - स्योजो॒ऽस्येक॑विꣳशतिः"
}