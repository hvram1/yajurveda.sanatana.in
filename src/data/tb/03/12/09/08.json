{
  "id": "TB 3.12.9.8",
  "classification": {
    "prasna": "3",
    "prapaataka": "12",
    "anuvaka": "9",
    "panchasat": "8"
  },
  "header": "TB 3.12.9.8",
  "anuvaka_header": "3.12.9    अनुवाकं   9 -ब्रह्मा सदस्यासीनो वौश्वसृजान् व्याचष्टे",
  "samhita": "तस्यै॒वात्मा प॑द॒वित्तं ॅवि॑दित्वा । न कर्म॑णा लिप्यते॒ पाप॑केन ॥पञ्च॑पञ्चा॒शत॑-स्त्रि॒वृतः॑ सम्ॅवथ्स॒राः । पञ्च॑पञ्चा॒शतः॑ पञ्चद॒शाः । पञ्च॑पञ्चा॒शतः॑ सप्तद॒शाः । पञ्च॑पञ्चा॒शत॑ एकविꣳ॒॒शाः । वि॒श्व॒सृजाꣳ॑ स॒हस्र॑ सम्ॅवथ्सरं ॥ ए॒तेन॒ वै वि॑श्व॒सृज॑ इ॒दं ॅविश्व॑-मसृजन्त । यद् विश्व॒-मसृ॑जन्त । तस्मा᳚द् विश्व॒सृजः॑ ( ) ॥ विश्व॑-मेना॒-ननु॒ प्रजा॑यते । ब्रह्म॑णः॒ सायु॑ज्यꣳ सलो॒कतां᳚ ॅयन्ति । ए॒तासा॑मे॒व दे॒वता॑नाꣳ॒॒ सायु॑ज्यं । सा॒र्ष्टिताꣳ॑ समान लो॒कतां᳚ ॅयन्ति । य ए॒त-दु॑प॒यन्ति॑ । ये चै॑न॒त् प्राहुः॑ । येभ्य॑-श्चैन॒त् प्राहुः॑ ॥ ॐ ।",
  "korvai": "(शश्व॑ - दासत॒ - सिषा॑सता॒ - मास॑त - ह॒विष् - पतिः॒ - कनी॑या॒न् - तस्मा᳚द् विश्व॒सृजो॒ऽष्टौ च॑)"
}