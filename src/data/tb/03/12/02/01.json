{
  "id": "TB 3.12.2.1",
  "classification": {
    "prasna": "3",
    "prapaataka": "12",
    "anuvaka": "2",
    "panchasat": "1"
  },
  "header": "TB 3.12.2.1",
  "anuvaka_header": "3.12.2    अनुवाकं   2 -तासां ब्राह्मणम्",
  "samhita": "दे॒वेभ्यो॒ वै स्व॒र्गो लो॒कस्ति॒रो॑ऽभवत् । ते प्र॒जाप॑ति-मब्रुवन्न् । प्रजा॑पते स्व॒र्गो वै नो॑ लो॒कस्ति॒रो॑ऽभूत् । तमन्वि॒च्छेति॑ । तं ॅय॑ज्ञ्क्र॒तुभि॒-रन्वै᳚च्छत् । तं ॅय॑ज्ञ्क्र॒तुभि॒-र्नान्व॑विन्दत् ।तमिष्टि॑भि॒-रन्वै᳚च्छत् । तमिष्टि॑भि॒-रन्व॑विन्दत् ।तदिष्टी॑ना-मिष्टि॒त्वं । एष्ट॑यो ह॒वै नाम॑ । ता इष्ट॑य॒ इत्याच॑क्षते प॒रोक्षे॑ण । प॒रोक्ष॑ प्रिया इव॒ हि दे॒वाः ।",
  "korvai": ""
}