{
  "id": "TB 3.12.2.8",
  "classification": {
    "prasna": "3",
    "prapaataka": "12",
    "anuvaka": "2",
    "panchasat": "8"
  },
  "header": "TB 3.12.2.8",
  "anuvaka_header": "3.12.2    अनुवाकं   2 -तासां ब्राह्मणम्",
  "samhita": "तमनु॑वित्तिर-ब्रवीत् । प्रजा॑पते स्व॒र्गं ॅवै लो॒कमनु॑-विविथ्ससि । अ॒हमु॒ वा अनु॑वित्तिरस्मि । मां नु य॑जस्व । अथ॑ ते स॒त्या ऽनु॑वित्ति-र्भविष्यति । अनु॑ स्व॒र्गं ॅलो॒कं ॅवे॒थ्स्यसीति॑ । स ए॒तम॒ग्नये॒ कामा॑य पुरो॒डाश॑-म॒ष्टाक॑पालं॒ निर॑वपत् । अनु॑वित्त्यै च॒रुं । अनु॑मत्यै च॒रुं । ततो॒ वै तस्य॑ स॒त्या ऽनु॑वित्तिरभवत् । अनु॑ स्व॒र्गं ॅलो॒क-म॑विन्दत् । स॒त्या ह॒ वा अ॒स्यानु॑वित्ति-र्भवति । अनु॑ स्व॒र्गं ॅलो॒कं ॅवि॑न्दति । य ए॒तेन॑ ह॒विषा॒ यज॑ते । य उ॑चैनदे॒वं ॅवेद॑ । सोऽत्र॑ जुहोति । अ॒ग्नये॒ कामा॑य॒ स्वाहा-ऽनु॑वित्त्यै॒ स्वाहा᳚ । अनु॑मत्यै॒ स्वाहा᳚ प्र॒जाप॑तये॒ स्वाहा᳚ । स्व॒र्गाय॑ लो॒काय॒ स्वाहा॒ऽग्नये᳚ स्विष्ट॒कृते॒ स्वाहेति॑ ।",
  "korvai": ""
}