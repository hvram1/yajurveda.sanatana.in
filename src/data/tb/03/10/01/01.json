{
  "id": "TB 3.10.1.1",
  "classification": {
    "prasna": "3",
    "prapaataka": "10",
    "anuvaka": "1",
    "panchasat": "1"
  },
  "header": "TB 3.10.1.1",
  "anuvaka_header": "3.10.1    अनुवाकं   1 -अनुवाकेषु नवसु लेखासु नाभ्यां चेष्टकोपधानं स्वयमातृण्णोपधानं चोच्यते",
  "samhita": "सं॒ज्ञानं॑ ॅवि॒ज्ञानं॑ प्र॒ज्ञानं॑ जा॒नद॑भिजा॒नत् । स॒कंल्प॑मानं प्र॒कल्प॑मान-मुप॒कल्प॑मान॒-मुप॑क्लृप्तं क्लृ॒प्तं ।श्रेयो॒ वसी॑य आ॒यथ्संभू॑तं भू॒तं ॥ चि॒त्रः के॒तुः प्र॒भाना॒भान्थ् स॒भांन् । ज्योति॑ष्माꣳ॒॒-स्तेज॑स्वाना॒तपꣳ॒॒-स्तप॑न्नभि॒तपन्न्॑ । रो॒च॒नो रोच॑मानः-शोभ॒नः-शोभ॑मानः क॒ल्याणः॑ ॥ दर्.शा॑ दृ॒ष्टा द॑र्.श॒ता वि॒श्वरू॑पा सुदर्.श॒ना । आ॒प्याय॑माना॒ प्याय॑माना॒-प्याया॑ सू॒नृतेरा᳚ । आ॒पूर्य॑माणा॒ पूर्य॑माणा पू॒रय॑न्ती पू॒र्णा पौ᳚र्णमा॒सी ॥ दा॒ता प्र॑दा॒ताऽऽन॒न्दो मोदः॑ प्रमो॒दः",
  "korvai": "(प्र॒मो॒द - स्त॒र्पय॑न्ती - प्रमो॒दो - ज॒वस्त्रीणि॑ च)"
}