{
  "id": "TB 3.10.11.7",
  "classification": {
    "prasna": "3",
    "prapaataka": "10",
    "anuvaka": "11",
    "panchasat": "7"
  },
  "header": "TB 3.10.11.7",
  "anuvaka_header": "3.10.11   अनुवाकं   11 -अनुवाकेषु नवसु लेखासु नाभ्यां चेष्टकोपधानं स्वयमातृण्णोपधानं चोच्यते",
  "samhita": "इन्द्र॑स्यै॒व सायु॑ज्यꣳ सलो॒कता॑-माप्नोति । य ए॒वं ॅवेद॑ ।बृह॒स्पते॒ र्वा ए॒तानि॑ नाम॒धेया॑नि । बृह॒स्पते॑रे॒व सायु॑ज्यꣳ सलो॒कता॑-माप्नोति ।य ए॒वं ॅवेद॑ । प्र॒जाप॑ते॒ र्वा ए॒तानि॑ नाम॒धेया॑नि । प्र॒जाप॑तेरे॒व सायु॑ज्यꣳ सलो॒कता॑-माप्नोति । य ए॒वं ॅवेद॑ ।ब्रह्म॑णो॒ वा ए॒तानि॑ नाम॒धेया॑नि । ब्रह्म॑ण ए॒व सायु॑ज्यꣳ सलो॒कता॑-माप्नोति ( ) । य ए॒वं ॅवेद॑ ॥ स वा ए॒षो᳚ऽग्नि-र॑पक्षपु॒च्छो वा॒युरे॒व । तस्या॒ग्नि र्मुखं᳚ । अ॒सावा॑दि॒त्यः शिरः॑ । स यदे॒ते दे॒वते॒ अन्त॑रेण । तथ्सर्वꣳ॑ सीव्यति । तस्मा᳚थ् सावि॒त्रः ।",
  "korvai": "(अ॒यम॒हम॒स्मीति॒ - वेद॑ - होवाच - सर्ववि॒द्येति॑ - वि॒द्ये - न्द्र॑स्य॒ वा ए॒तानि॑ नाम॒धेया॑नि॒ - ब्रह्म॑ण ए॒व सायु॑ज्यꣳ सलो॒कता॑माप्नोति स॒प्त च॑) ।"
}