{
  "id": "TB 3.5.8.3",
  "classification": {
    "prasna": "3",
    "prapaataka": "5",
    "anuvaka": "8",
    "panchasat": "3"
  },
  "header": "TB 3.5.8.3",
  "anuvaka_header": "3.5.8     अनुवाकं   8 - इडोपाह्वानाम्",
  "samhita": "दैव्या॑ अद्ध्व॒र्यव॒ उप॑हूताः । उप॑हूता मनु॒ष्याः᳚ । य इ॒मं ॅय॒ज्ञ्मवान्॑ । ये य॒ज्ञ्प॑तिं॒ ॅवर्द्धान्॑ । उप॑हूते॒ द्यावा॑पृथि॒वी । पू॒र्व॒जे ऋ॒ताव॑री । दे॒वी दे॒वपु॑त्रे । उप॑हूतो॒ऽयं ॅयज॑मानः । उत्त॑रस्यां देवय॒ज्याया॒-मुप॑हूतः । भूय॑सि हवि॒ष्कर॑ण॒ उप॑हूतः ( ) । दि॒व्ये धाम॒न्नुप॑हूतः । इ॒दं मे॑ दे॒वा ह॒विर्जु॑षन्ता॒मिति॒ तस्मि॒न्नुप॑हूतः । विश्व॑मस्य प्रि॒यमुप॑हूतम् । विश्व॑स्य प्रि॒यस्योप॑हूत॒स्योप॑हूतः ।",
  "korvai": "(स॒हर्.ष॑भा ह्वयता॒ - मुप॑हूतꣳ - हवि॒ष्कर॑ण॒ उप॑हूतश्च॒त्वारि॑ च)"
}