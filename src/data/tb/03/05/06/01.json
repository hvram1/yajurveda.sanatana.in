{
  "id": "TB 3.5.6.1",
  "classification": {
    "prasna": "3",
    "prapaataka": "5",
    "anuvaka": "6",
    "panchasat": "1"
  },
  "header": "TB 3.5.6.1",
  "anuvaka_header": "3.5.6     अनुवाकं   6 - अज्यभागयोः पुरोनुवाक्ये",
  "samhita": "अ॒ग्निर्-वृ॒त्राणि॑ जङ्घनत् । द्र॒वि॒ण॒स्युर्-वि॑प॒न्यया᳚ । समि॑द्धः शु॒क्र आहु॑तः । जु॒षा॒णो अ॒ग्निराज्य॑स्य वेतु । त्वꣳ सो॑मासि॒ सत्प॑तिः । त्वꣳ राजो॒त वृ॑त्र॒हा । त्वं भ॒द्रो अ॑सि॒ क्रतुः॑ । जु॒षा॒णः सोम॒ आज्य॑स्य ह॒विषो॑ वेतु । अ॒ग्निः प्र॒त्नेन॒ जन्म॑ना । शुम्भा॑नस्त॒नुवꣳ॒॒ स्वाम् ( ) । क॒विर्-विप्रे॑ण वावृधे । जु॒षा॒णो अ॒ग्निराज्य॑स्य वेतु । सोम॑ गी॒र्भिष्ट्वा॑ व॒यम् । व॒र्द्धया॑मो वचो॒विदः॑ । सु॒मृ॒डी॒को न॒ आवि॑श । जु॒षा॒णः सोम॒ आज्य॑स्य ह॒विषो॑ वेतु ।",
  "korvai": "(स्वाꣳ षट्च॑)"
}