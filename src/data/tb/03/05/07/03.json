{
  "id": "TB 3.5.7.3",
  "classification": {
    "prasna": "3",
    "prapaataka": "5",
    "anuvaka": "7",
    "panchasat": "3"
  },
  "header": "TB 3.5.7.3",
  "anuvaka_header": "3.5.7     अनुवाकं   7 - हविषां याज्यानुवाक्याः",
  "samhita": "यु॒वꣳ सिन्धूꣳ॑ र॒भिश॑स्ते-रव॒द्यात् । अग्नी॑षोमा॒-वमु॑ञ्चतं गृभी॒तान् । इन्द्रा᳚ग्नी रोच॒ना दि॒वः । परि॒ वाजे॑षु भूषथः । तद्वां᳚ चेति॒ प्रवी॒र्य᳚म् । श्नथ॑द्वृ॒त्रमु॒त स॑नोति॒ वाज᳚म् । इन्द्रा॒ यो अ॒ग्नी सहु॑री सप॒र्यात् । इ॒र॒ज्यन्ता॑ वस॒व्य॑स्य॒ भूरेः᳚ । सह॑स्तमा॒ सह॑सा वाज॒यन्ता᳚ । एन्द्र॑ सान॒सिꣳ र॒यिम्",
  "korvai": "(अ॒स्त्व॒ - ध॒त्तꣳ॒ - र॒यिं - च॑र्.षणि॒प्राः - सोम॑स्य प्रि॒या धामा॒ - नीषः॒ षट्च॑)"
}