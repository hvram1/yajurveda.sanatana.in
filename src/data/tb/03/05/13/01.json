{
  "id": "TB 3.5.13.1",
  "classification": {
    "prasna": "3",
    "prapaataka": "5",
    "anuvaka": "13",
    "panchasat": "1"
  },
  "header": "TB 3.5.13.1",
  "anuvaka_header": "3.5.13    अनुवाकं   13 - पत्नीसंयाजे सोमाह्वानम्",
  "samhita": "उप॑हूतꣳ रथन्त॒रꣳ स॒ह पृ॑थि॒व्या । उप॑ मा रथन्त॒रꣳ स॒ह पृ॑थि॒व्या ह्व॑यताम् । उप॑हूतं ॅवामदे॒व्यꣳ स॒हान्तरि॑क्षेण । उप॑ मा वामदे॒व्यꣳ स॒हान्तरि॑क्षेण ह्वयताम् । उप॑हूतं बृ॒हथ्स॒ह दि॒वा । उप॑ मा बृ॒हथ्स॒ह दि॒वा ह्व॑यताम् । उप॑हूताः स॒प्त होत्राः᳚ । उप॑ मा स॒प्त होत्रा᳚ ह्वयन्ताम् । उप॑हूता धे॒नुः स॒हर्.ष॑भा । उप॑ मा धे॒नुः स॒हर्.ष॑भा ह्वयताम्",
  "korvai": "(स॒हर्.ष॑भा ह्वयता॒ - मुप॑हूतꣳ - सुपु॒त्रा षट्च॑)"
}