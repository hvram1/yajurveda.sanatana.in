{
  "id": "TB 3.5.10.2",
  "classification": {
    "prasna": "3",
    "prapaataka": "5",
    "anuvaka": "10",
    "panchasat": "2"
  },
  "header": "TB 3.5.10.2",
  "anuvaka_header": "3.5.10    अनुवाकं   10 - सूक्तावाकः",
  "samhita": "वृ॒ष्टिद्या॑वा री॒त्या॑पा । श॒म्भुवौ॑ मयो॒भुवौ᳚ । ऊर्ज॑स्वती च॒ पय॑स्वती च । सू॒प॒च॒र॒णा च॑ स्वधिचर॒णा च॑ ।  तयो॑रा॒विदि॑ ॥ अ॒ग्निरि॒दꣳ ह॒विर॑जुषत । अवी॑वृधत॒ महो॒ ज्यायो॑ऽकृत । सोम॑ इ॒दꣳ ह॒विर॑जुषत । अवी॑वृधत॒ महो॒ ज्यायो॑ऽकृत । अ॒ग्निरि॒दꣳ ह॒विर॑जुषत",
  "korvai": "(अ॒भ॒यं॒कृता॑वकृ - ता॒ग्निरि॒दꣳ ह॒विर॑जुषत - महे॒न्द्र इ॒दꣳ ह॒विर॑जुषत - सजातवन॒स्यामाशा᳚स्ते - वी॒तं च॒ त्रीणि॑ च)"
}