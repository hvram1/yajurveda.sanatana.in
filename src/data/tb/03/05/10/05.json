{
  "id": "TB 3.5.10.5",
  "classification": {
    "prasna": "3",
    "prapaataka": "5",
    "anuvaka": "10",
    "panchasat": "5"
  },
  "header": "TB 3.5.10.5",
  "anuvaka_header": "3.5.10    अनुवाकं   10 - सूक्तावाकः",
  "samhita": "उत्त॑रां देवय॒ज्या-माशा᳚स्ते । भूयो॑ हवि॒ष्कर॑ण॒-माशा᳚स्ते । दि॒व्यं धामाशा᳚स्ते । विश्वं॑ प्रि॒यमाशा᳚स्ते । यद॒नेन॑ ह॒विषा ऽऽशा᳚स्ते । तद॑श्या॒त्-तदृ॑द्ध्यात् । तद॑स्मै दे॒वा रा॑सन्ताम् । तद॒ग्निर्-दे॒वो दे॒वेभ्यो॒ वन॑ते । व॒यम॒ग्नेर् मानु॑षाः । इ॒ष्टं च॑ वी॒तं च॑ ( ) । उ॒भे च॑ नो॒ द्यावा॑पृथि॒वी अꣳह॑सस्पाताम् । इ॒ह गति॑र्-वा॒मस्ये॒दं च॑ । नमो॑ दे॒वेभ्यः॑ ।",
  "korvai": "(अ॒भ॒यं॒कृता॑वकृ - ता॒ग्निरि॒दꣳ ह॒विर॑जुषत - महे॒न्द्र इ॒दꣳ ह॒विर॑जुषत - सजातवन॒स्यामाशा᳚स्ते - वी॒तं च॒ त्रीणि॑ च)"
}