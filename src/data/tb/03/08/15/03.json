{
  "id": "TB 3.8.15.3",
  "classification": {
    "prasna": "3",
    "prapaataka": "8",
    "anuvaka": "15",
    "panchasat": "3"
  },
  "header": "TB 3.8.15.3",
  "anuvaka_header": "3.8.15    अनुवाकं   15 -तत्प्रकारविशेष",
  "samhita": "प्रा॒णो वा आज्य᳚म् । उ॒भ॒यत॑ ए॒वास्य॑ प्रा॒णं द॑धाति । पु॒रस्ता᳚-च्चो॒परि॑ष्टाच्च ॥ एक॑स्मै॒ स्वाहेत्या॑ह । अ॒स्मिन्ने॒व लो॒के प्रति॑तिष्ठति । द्वाभ्याꣳ॒॒ स्वाहेत्या॑ह । अ॒मुष्मि॑न्ने॒व लो॒के प्रति॑तिष्ठति । उ॒भयो॑रे॒व लो॒कयाः॒ प्रति॑तिष्ठति । अ॒स्मिꣳश्चा॒-मुष्मिꣳ॑श्च ॥ श॒ताय॒ स्वाहेत्या॑ह ( ) । श॒तायु॒र्वै पुरु॑षः श॒तवी᳚र्यः । आयु॑रे॒व वी॒र्य॑मव॑रुन्धे । स॒हस्रा॑य॒ स्वाहेत्या॑ह । आयु॒र्वै स॒हस्र᳚म् । आयु॑रे॒वा-व॑रुन्धे ॥ सर्व॑स्मै॒ स्वाहेत्या॑ह । अप॑रिमितमे॒वा व॑रुन्धे ।",
  "korvai": "(ए॒व य॒ज्ञ्द् रक्षाꣳ॒॒स्यप॑हन् - त्यन्त॒तो जु॑होति - श॒ताय॒ स्वाहेत्या॑ह सप्त च॑)"
}