{
  "id": "TB 3.8.3.6",
  "classification": {
    "prasna": "3",
    "prapaataka": "8",
    "anuvaka": "3",
    "panchasat": "6"
  },
  "header": "TB 3.8.3.6",
  "anuvaka_header": "3.8.3     अनुवाकं   3 -रशनयाऽश्वबन्धनम्",
  "samhita": "प्र॒जयै॒वैनं॑ प॒शुभिः॑ प्रथयति । स्वाहा॑कृत॒ इत्या॑ह । होम॑ ए॒वास्य॒षः । पृ॒थि॒व्या-मित्या॑ह । अ॒स्यामे॒वैनं॒ प्रति॑ष्ठापयति । य॒न्ता राड्य॒न्ताऽसि॒ यम॑नो ध॒र्ताऽसि॑ ध॒रुण॒ इत्या॑ह । रू॒पमे॒वास्यै॒-तन्म॑हि॒मानं॒ ॅव्याच॑ष्टे । कृ॒ष्यै त्वा॒ क्षेमा॑य त्वा र॒य्यै त्वा॒ पोषा॑य॒ त्वेत्या॑ह । आ॒शिष॑मे॒वैतामाशा᳚स्ते ॥स्व॒गा त्वा॑ दे॒वेभ्य॒ इत्या॑ह ( ) । दे॒वेभ्य॑ ए॒वैनꣳ॑ स्व॒गा क॑रोति । स्वाहा᳚ त्वा प्र॒जाप॑तय॒ इत्या॑ह । प्रा॒जा॒प॒त्यो वा अश्वः॑ । यस्या॑ ए॒व दे॒वता॑या आल॒भ्यत᳚ । तयै॒वैनꣳ॒॒ सम॑र्द्धयति ।",
  "korvai": "(ब॒ध्ना॒ति॒ - समृ॑द्ध्या - उ॒पद॑धा - त्य॒सीत्या॑ह॒ - सप्र॑थस॒मीत्या॑ह - दे॒वेभ्य॒ इत्या॑ह॒ पञ्च॑ च)"
}