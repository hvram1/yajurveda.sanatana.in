{
  "id": "TB 3.8.9.2",
  "classification": {
    "prasna": "3",
    "prapaataka": "8",
    "anuvaka": "9",
    "panchasat": "2"
  },
  "header": "TB 3.8.9.2",
  "anuvaka_header": "3.8.9     अनुवाकं   9 -अश्वस्य नाम्नामभिवाचनं, उथ्सर्गश्च",
  "samhita": "प्र यशः॒ श्रैष्ठ्य॑माप्नोति । य ए॒वं ॅवेद॑ ॥ नरो॒ऽस्यर्वा॑ऽसि॒ सप्ति॑रसि वा॒ज्य॑सीत्या॑ह । रू॒पमे॒वास्यै॒तन्म॑हि॒मानं॒ ॅव्याच॑ष्टे ॥ ययु॒र्नामा॒-ऽसीत्या॑ह । ए॒तद्वा अश्व॑स्य प्रि॒यं ना॑म॒धेय᳚म् । प्रि॒येणै॒वैनं॑ नाम॒धेये॑ना॒भिव॑दति । तस्मा॒दप्या॑मि॒त्रौ स॒गंत्य॑ । नाम्ना॒ चेद्ध्वये॑ते । मि॒त्रमे॒व भ॑वतः ।",
  "korvai": "(ग॒च्छ॒ति॒ - भ॒व॒तः॒ - प॒थ्सु जु॑होति॒ - न गच्छ॑न्ति॒ - +नव॑ च)"
}