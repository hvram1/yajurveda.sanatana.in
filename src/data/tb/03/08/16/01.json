{
  "id": "TB 3.8.16.1",
  "classification": {
    "prasna": "3",
    "prapaataka": "8",
    "anuvaka": "16",
    "panchasat": "1"
  },
  "header": "TB 3.8.16.1",
  "anuvaka_header": "3.8.16    अनुवाकं   16 -विवरणमेतयोः",
  "samhita": "प्र॒जाप॑तिं॒ ॅवा ए॒ष ई᳚फ्स॒तीत्या॑हुः । यो᳚ऽश्वमे॒धेन॒ यज॑त॒ इति॑ । अथो॑ आहुः । सर्वा॑णि भू॒तानीति॑ ॥ एक॑स्मै॒ स्वाहेत्या॑ह । प्र॒जाप॑ति॒र्वा एकः॑ । तमे॒वाप्नो॑ति ॥ एक॑स्मै॒ स्वाहा॒ द्वाभ्याꣳ॒॒ स्वाहेत्य॑भि-पू॒र्वमाहु॑ती-र्जुहोति । अ॒भि॒पू॒र्वमे॒व स॑व॒र्गं ॅलो॒कमे॑ति ॥ ए॒को॒त्त॒रं जु॑होति",
  "korvai": "(ए॒को॒त्त॒रम् जु॑होति - प्र॒युता॑य॒ स्वाहेत्या॑ह - समु॒द्राय॒ स्वाहेत्या॒हाह॒र् - व्यु॑ष्टिः स॒प्त च॑)"
}