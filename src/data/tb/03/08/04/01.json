{
  "id": "TB 3.8.4.1",
  "classification": {
    "prasna": "3",
    "prapaataka": "8",
    "anuvaka": "4",
    "panchasat": "1"
  },
  "header": "TB 3.8.4.1",
  "anuvaka_header": "3.8.4     अनुवाकं   4 -अश्वस्य जलेऽवगाहनम्",
  "samhita": "यः पि॒तुर॑नु॒जायाः᳚ पु॒त्रः । स पु॒रस्ता᳚न्नयति । यो मा॒तुर॑नु॒जायाः᳚ पु॒त्रः । स प॒श्चान्न॑यति । विष्व॑ञ्चमे॒वास्मा᳚त्-पा॒प्मानं॒ ॅविवृ॑हतः ॥ यो अर्व॑न्तं॒ जिघाꣳ॑सति॒ तम॒भ्य॑मीति॒ वरु॑ण॒ इति॒ श्वानं॑ चतुर॒क्षं प्रसौ॑ति । प॒रो मर्तः॑ प॒रः श्वेति॒ शुन॑श्चतु-र॒क्षस्य॒ प्रह॑न्ति । श्वेव॒ वै पा॒प्मा भ्रातृ॑व्यः । पा॒प्मान॑-मे॒वास्य॒ भ्रातृ॑व्यꣳ हन्ति ॥ सै॒द्ध्र॒कं मुस॑लं भवति",
  "korvai": "(भ॒व॒ति॒ - प्ला॒व॒य॒ति॒ - मि॒मी॒ते॒ पञ्च॑ च)"
}