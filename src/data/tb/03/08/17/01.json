{
  "id": "TB 3.8.17.1",
  "classification": {
    "prasna": "3",
    "prapaataka": "8",
    "anuvaka": "17",
    "panchasat": "1"
  },
  "header": "TB 3.8.17.1",
  "anuvaka_header": "3.8.17    अनुवाकं   17 -सप्तमकाण्डगतान्नहोमानुवाका व्याख्यायन्ते",
  "samhita": "वि॒भूर्मा॒त्रा प्र॒भूः पि॒त्रेत्य॑श्व-ना॒मानि॑ जुहोति । उ॒भयो॑रे॒वैनं॑ ॅलो॒कयो᳚-र्नाम॒धेयं॑ गमयति ॥ आय॑नाय॒ स्वाहा॒ प्राय॑णाय॒ स्वाहेत्यु॑द्-द्रा॒वाञ्जु॑होति । सर्व॑मे॒वैन॒-मस्क॑न्नꣳ सुव॒र्गं ॅलो॒कं ग॑मयति ॥ अ॒ग्नये॒ स्वाहा॒ सोमा॑य॒ स्वाहेति॑ पूर्वहा॒मा-ञ्जु॑होति । पूर्व॑ ए॒व द्वि॒षन्तं॒ भ्रातृ॑व्य॒-मति॑क्रामति ॥ पृ॒थि॒व्यै स्वाहा॒ऽन्तरि॑क्षाय॒ स्वाहेत्या॑ह । य॒था॒ य॒जुरे॒वैतत् ॥ अ॒ग्नये॒ स्वाहा॒ सोमा॑य॒ स्वाहेति॑ पूर्वदी॒क्षा जु॑होति । पूर्व॑ ए॒व द्वि॒षन्तं॒ भ्रातृ॑व्य॒-मति॑क्रामति ।",
  "korvai": "(पू॒र्व॒दी॒क्षा जु॑होति॒ पूर्व॑ ए॒व द्वि॒षन्त॒म् भ्रातृ॑व्य॒मति॑क्राम॒ - त्यन॑न्तरित्यै - क्रामति - रुन्धे॒ - जाय॑त॒ एकं॑ च)"
}