{
  "id": "TB 3.8.17.3",
  "classification": {
    "prasna": "3",
    "prapaataka": "8",
    "anuvaka": "17",
    "panchasat": "3"
  },
  "header": "TB 3.8.17.3",
  "anuvaka_header": "3.8.17    अनुवाकं   17 -सप्तमकाण्डगतान्नहोमानुवाका व्याख्यायन्ते",
  "samhita": "अ॒र्वाङ्य॒ज्ञ्ः संक्रा॑म॒त्वि-त्याप्ती᳚-र्जुहोति । सु॒व॒र्गस्य॑ लो॒कस्याप्त्यै᳚ ॥ भू॒तं भव्यं॑ भवि॒ष्यदिति॒ पर्या᳚प्ती-र्जुहोति । सु॒व॒र्गस्य॑ लो॒कस्य॒ पर्या᳚प्त्यै ॥ आ मे॑ गृ॒हा भ॑व॒न्त्वित्या॒भू-र्जु॑होति । सु॒व॒र्गस्य॑ लो॒कस्या भू᳚त्यै ॥ अ॒ग्निना॒ तपो-ऽन्व॑भव॒दित्य॑नु॒भू-र्जु॑होति । सु॒व॒र्गस्य॑ लो॒कस्यानु॑भूत्यै ॥ स्वाहा॒-ऽऽधिमाधी॑ताय॒ स्वाहेति॒ सम॑स्तानि वैश्वदे॒वानि॑ जुहोति । सम॑स्तमे॒व द्वि॒षन्तं॒ भ्रातृ॑व्य॒-मति॑क्रामति ।",
  "korvai": "(पू॒र्व॒दी॒क्षा जु॑होति॒ पूर्व॑ ए॒व द्वि॒षन्त॒म् भ्रातृ॑व्य॒मति॑क्राम॒ - त्यन॑न्तरित्यै - क्रामति - रुन्धे॒ - जाय॑त॒ एकं॑ च)"
}