{
  "id": "TB 3.8.23.3",
  "classification": {
    "prasna": "3",
    "prapaataka": "8",
    "anuvaka": "23",
    "panchasat": "3"
  },
  "header": "TB 3.8.23.3",
  "anuvaka_header": "3.8.23    अनुवाकं   23 -अश्वे पर्यग्न्यप्रयन्तानां पशूनां नियोजनं",
  "samhita": "तस्मा᳚द् राज॒न्यो॑ बाहुब॒ली भावु॑कः ॥ त्वा॒ष्ट्रौ लो॑मशस॒क्थौ स॒क्थ्योः । स॒क्थ्योरे॒व वी॒र्यं॑ धत्ते । तस्मा᳚द् राज॒न्य॑ ऊरुब॒ली भावु॑कः ॥ शि॒ति॒पृ॒ष्ठौ बा॑र्.हस्प॒त्यौ पृ॒ष्ठे । ब्र॒ह्म॒व॒र्च॒स-मे॒वोपरि॑ष्टाद्धत्ते । अथो॑ क॒वचे॑ ए॒वैते अ॒भितः॒ पर्यू॑हते । तस्मा᳚द् राज॒न्यः॑ सन्न॑द्धो वी॒र्यं॑ करोति ॥ धा॒त्रे पृ॑षोद॒र-म॒धस्ता᳚त् । प्र॒ति॒ष्ठामे॒वैतां कु॑रुते ( ) । अथो॑ इ॒यं ॅवै धा॒ता । अ॒स्यामे॒व प्रति॑तिष्ठति ॥ सौ॒र्यं ब॒लक्षं॒ पुच्छे᳚ । उ॒थ्से॒धमे॒व तं कु॑रुते । तस्मा॑दुथ्से॒धं भ॒ये प्र॒जा अ॒भिसꣳश्र॑यन्ति ।",
  "korvai": "(कु॒रु॒ते॒ - ध॒त्ते॒ - कु॒रु॒ते॒ पञ्च॑ च)"
}