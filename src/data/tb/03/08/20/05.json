{
  "id": "TB 3.8.20.5",
  "classification": {
    "prasna": "3",
    "prapaataka": "8",
    "anuvaka": "20",
    "panchasat": "5"
  },
  "header": "TB 3.8.20.5",
  "anuvaka_header": "3.8.20    अनुवाकं   20 -यूपानां स्थानादयः",
  "samhita": "प्रा॒णा॒पा॒ना-वे॒वास्मिन᳚ थ्स॒म्यञ्चौ॑ दधाति ॥ अश्वं॑ तूप॒रं गो॑मृ॒गमिति॑ सर्व॒हुत॑ ए॒ताञ्जु॑होति । ए॒षां ॅलो॒काना॑-म॒भिजि॑त्यै ॥ आ॒त्मना॒-ऽभिजु॑होति । सात्मा॑नमे॒वैनꣳ॒॒ सत॑नुं करोति ॥ सात्मा॒ऽमुष्मि॑न् ॅला॒के भ॑वति । य ए॒वं ॅवेद॑ । अथो॒ वसो॑रे॒व धारां॒ तेनाव॑रुन्धे ॥ इ॒लु॒वर्दा॑य॒ स्वाहा॑ बलि॒वर्दा॑य॒ स्वाहेत्या॑ह । स॒म्ॅव॒थ्स॒रो वा इ॑लु॒वर्दः॑ ( ) । प॒रि॒व॒थ्स॒रो ब॑लि॒वर्दः॑ । स॒म्ॅव॒थ्स॒रादे॒व प॑रिवथ्स॒रादायु॒र व॑रुन्धे । आयु॑रे॒वास्मि॑न्-दधाति । तस्मा॑दश्व-मेधया॒जी ज॒रसा॑ वि॒स्रसा॒ऽमुं ॅलो॒कमे॑ति ।",
  "korvai": "(तेज॒सोऽव॑रुद्धै - भव॒न् - त्यश्वो॑ - गोमृ॒ग - मि॑लु॒वर्द॑ श्च॒त्वारि॑ च)"
}