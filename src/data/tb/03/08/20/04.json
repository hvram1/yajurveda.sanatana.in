{
  "id": "TB 3.8.20.4",
  "classification": {
    "prasna": "3",
    "prapaataka": "8",
    "anuvaka": "20",
    "panchasat": "4"
  },
  "header": "TB 3.8.20.4",
  "anuvaka_header": "3.8.20    अनुवाकं   20 -यूपानां स्थानादयः",
  "samhita": "ए॒षा वै वरु॑णस्य॒ दिक् । स्वाया॑मे॒वास्य॑ दि॒श्यव॑द्यति । यदित॑रेषां पशू॒नाम॑व॒द्यति॑ । श॒त॒दे॒व॒त्यं॑ तेनाव॑रुन्धे ॥ चि॒ते᳚-ऽग्ना-वधि॑वैत॒से कटेऽश्वं॑ चिनोति । अ॒फ्सु-यो॑नि॒र्वा अश्वः॑ । अ॒फ्सु॒जो वे॑त॒सः । स्व ए॒वैनं॒ ॅयोनौ॒ प्रति॑ष्ठापयति ॥ पु॒रस्ता᳚-त्प्र॒त्यञ्चं॑ तूप॒रं चि॑नोति । प॒श्चात्प्रा॒चीनं॑ गोमृ॒गम्",
  "korvai": "(तेज॒सोऽव॑रुद्धै - भव॒न् - त्यश्वो॑ - गोमृ॒ग - मि॑लु॒वर्द॑ श्च॒त्वारि॑ च)"
}