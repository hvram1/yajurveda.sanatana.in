{
  "id": "TB 3.8.2.4",
  "classification": {
    "prasna": "3",
    "prapaataka": "8",
    "anuvaka": "2",
    "panchasat": "4"
  },
  "header": "TB 3.8.2.4",
  "anuvaka_header": "3.8.2     अनुवाकं   2 -ब्रह्मौदनाभिधानम्",
  "samhita": "यद्द॑र्भ॒मयी॑ रश॒ना भव॑ति । पु॒नात्ये॒वैन᳚म् । पू॒तमे॑नं॒ मेद्ध्य॒-माल॑भते ॥ अश्व॑स्य॒ वा आल॑ब्धस्य महि॒मोद॑-क्रामत् । स म॒हर्त्वि॑जः॒ प्रावि॑शत् । तन्म॒हर्त्वि॑जां महर्त्वि॒क्त्वम् । यन्म॒हर्त्वि॑जः प्रा॒श्नन्ति॑ । म॒हि॒मान॑-मे॒वास्मि॒न्-तद्द॑धति ॥ अश्व॑स्य॒ वा आल॑ब्धस्य॒ रेत॒ उद॑क्रामत् । तथ्सु॒वर्णꣳ॒॒ हिर॑ण्य-मभवत् ( ) । यथ्सु॒वर्णꣳ॒॒ हिर॑ण्यं॒ ददा॑ति । रेत॑ ए॒व तद्द॑धाति ॥ ओ॒द॒ने द॑दाति । रेतो॒ वा ओ॑द॒नः । रेतो॒ हिर॑ण्यम् । रेत॑सै॒वास्मि॒न् रेतो॑ दधाति ।",
  "korvai": "(द॒धा॒ति॒ - रु॒न्धे॒ - द॒र्भा - अ॑भव॒थ् षट्च॑)"
}