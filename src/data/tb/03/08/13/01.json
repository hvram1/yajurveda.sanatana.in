{
  "id": "TB 3.8.13.1",
  "classification": {
    "prasna": "3",
    "prapaataka": "8",
    "anuvaka": "13",
    "panchasat": "1"
  },
  "header": "TB 3.8.13.1",
  "anuvaka_header": "3.8.13    अनुवाकं   13 -संवथ्सराद्र्ध्वमुख्यस्याग्रेरूपस्थानम्",
  "samhita": "आ ब्र॑ह्मन् ब्राह्म॒णो ब्र॑ह्मवर्च॒सी जा॑यता॒-मित्या॑ह । ब्रा॒ह्म॒ण ए॒व ब्र॑ह्मवर्च॒सं दधाति । तस्मा᳚त्पु॒रा ब्रा᳚ह्म॒णो ब्र॑ह्मवर्च॒स्य॑ जायत ॥ आऽस्मिन् रा॒ष्ट्रे रा॑ज॒न्य॑ इष॒व्यः॑ शूरो॑ महार॒थो जा॑यता॒-मित्या॑ह । रा॒ज॒न्य॑ ए॒व शौ॒र्यं म॑हि॒मानं॑ दधाति । तस्मा᳚त्पु॒रा रा॑ज॒न्य॑ इष॒व्यः॑ शूरो॑ महार॒थो॑-ऽजायत ॥ दोग्ध्री॑ धे॒नुरित्या॑ह । धे॒न्वामे॒व पयो॑ दधाति । तस्मा᳚त्पु॒रा दोग्ध्री॑ धे॒नुर॑जायत । वोढा॑ऽन॒ड्वा-नित्या॑ह",
  "korvai": "(अ॒न॒ड्वानित्या॑ह - जायते - वर्.षति स॒प्त च॑)"
}