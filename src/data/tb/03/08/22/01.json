{
  "id": "TB 3.8.22.1",
  "classification": {
    "prasna": "3",
    "prapaataka": "8",
    "anuvaka": "22",
    "panchasat": "1"
  },
  "header": "TB 3.8.22.1",
  "anuvaka_header": "3.8.22    अनुवाकं   22 -उक्थ्याख्ये द्वितीयेऽहनि बहिष्पवमाने अश्वस्योद्रातृत्वम्",
  "samhita": "दे॒वा वा अ॑श्वमे॒धे पव॑माने । सु॒व॒र्गं ॅलो॒कं न प्राजा॑नन्न् । तमश्वः॒ प्राजा॑नात् । यद॑श्वम॒धे-ऽश्वे॑न॒ मेद्ध्ये॒नोद॑ञ्चो बहिष्पवमा॒नꣳ सर्प॑न्ति । सु॒व॒र्गस्य॑ लो॒कस्य॒ प्रज्ञा᳚त्यै । न वै म॑नु॒ष्यः॑ सुव॒र्गं लो॒कमञ्ज॑सा वेद । अश्वो॒ वै सु॑व॒र्गं ॅलो॒कमञ्ज॑सा वेद ॥ यदु॑द्गा॒-तोद्गाये᳚त् । यथाऽक्षे᳚त्रज्ञो॒ऽन्येन॑ प॒था प्र॑तिपा॒दये᳚त् । ता॒दृक्तत्",
  "korvai": "(तथ् - स - उ॒पाक॑रोति च॒त्वारि॑ च)"
}