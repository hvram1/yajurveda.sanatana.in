{
  "id": "TB 3.8.5.1",
  "classification": {
    "prasna": "3",
    "prapaataka": "8",
    "anuvaka": "5",
    "panchasat": "1"
  },
  "header": "TB 3.8.5.1",
  "anuvaka_header": "3.8.5     अनुवाकं   5 -अश्वस्य प्रोक्षणं महर्त्विजाम्",
  "samhita": "च॒त्वार॑ ऋ॒त्विजः॒ समु॑क्षन्ति । आ॒भ्य ए॒वैनं॑ चत॒सृभ्यो॑ दि॒ग्भ्यो॑-ऽभिसमी॑रयन्ति ॥ श॒तेन॑ राजपु॒त्रैः स॒हाद्ध्व॒र्युः । पु॒रस्ता᳚त्-प्र॒त्यङ्तिष्ठ॒न् प्रोक्ष॑ति । अ॒नेनाश्वे॑न॒ मेद्ध्ये॑ने॒ष्ट्वा । अ॒यꣳ राजा॑ वृ॒त्रं ॅव॑द्ध्या॒दिति॑ । रा॒ज्यं ॅवा अ॑द्ध्व॒र्युः । क्ष॒त्रꣳ रा॑जपु॒त्रः । रा॒ज्येनै॒-वास्मि॑न् क्ष॒त्रं द॑धाति ॥ श॒तेना॑-रा॒जभि॑रु॒ग्रैः स॒ह ब्र॒ह्मा",
  "korvai": "(ब्र॒ह्मा - वि॒श - उ॑क्षति॒ - दिश॒ एकं॑ च)"
}