{
  "id": "TB 3.8.18.5",
  "classification": {
    "prasna": "3",
    "prapaataka": "8",
    "anuvaka": "18",
    "panchasat": "5"
  },
  "header": "TB 3.8.18.5",
  "anuvaka_header": "3.8.18    अनुवाकं   18 -सप्तमकाण्डगतान्नहोमानुवाका व्याख्यायन्ते",
  "samhita": "यः प्रा॑ण॒तो य आ᳚त्म॒दा इति॑ महि॒मानौ॑ जुहोति । सु॒व॒र्गो वै लो॒को महः॑ । सु॒व॒र्गमे॒व ताभ्यां᳚ ॅलो॒कं ॅयज॑मा॒नोऽव॑रुन्धे ॥ आ ब्रह्म॑न् ब्राह्म॒णो ब्र॑ह्मवच॒र्सी जा॑यता॒मिति॒ सम॑स्तानि ब्रह्मवर्च॒सानि॑ जुहोति । ब्र॒ह्म॒व॒र्च॒समे॒व तैर्यज॑मा॒नो ऽव॑रुन्धे ॥ जज्ञि॒ बीज॒मिति॑ जुहो॒त्य-न॑न्तरित्यै ॥ अ॒ग्नये॒ सम॑नम-त्पृथि॒व्यै समन॑म॒दिति॑ सन्नति हो॒माञ्जु॑होति । सु॒व॒र्गस्य॑ लो॒कस्य॒ संन॑त्यै ॥ भू॒ताय॒ स्वाहा॑ भविष्य॒ते स्वाहेति॑ भूताभ॒व्यौ होमौ॑ जुहोति । अ॒यं ॅवै लो॒को भू॒तम्",
  "korvai": "(वै नभाꣳ॑सि॒ - सूर्यो॒ ज्योतिः॒ - सन्त॑त्यै॒ - सम॑ष्ट्यै - भु॒तम् - ॅयज॑ते॒ - +नव॑ च)"
}