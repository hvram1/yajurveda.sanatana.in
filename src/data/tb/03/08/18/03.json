{
  "id": "TB 3.8.18.3",
  "classification": {
    "prasna": "3",
    "prapaataka": "8",
    "anuvaka": "18",
    "panchasat": "3"
  },
  "header": "TB 3.8.18.3",
  "anuvaka_header": "3.8.18    अनुवाकं   18 -सप्तमकाण्डगतान्नहोमानुवाका व्याख्यायन्ते",
  "samhita": "यन्महाꣳ॑सि जु॒होति॑ । अ॒मुमे॒व लो॒कमव॑रुन्धे । आ॒दि॒त्यानाꣳ॒॒ सायु॑ज्यं गच्छति । सूर्यं॒ ज्योति॒रव॑रुन्धे ॥ नमो॒ राज्ञ्॒ नमो॒ वरु॑णा॒येति॑ य॒व्यानि॑ जुहोति । अ॒न्नाद्य॒स्याव॑रुद्ध्यै ॥ म॒यो॒भूर्वातो॑ अ॒भि वा॑तू॒स्रा इति॑ ग॒व्यानि॑ जुहोति । प॒शू॒नामव॑रुद्ध्यै ॥ प्रा॒णाय॒ स्वाहा᳚ व्या॒नाय॒ स्वाहेति॑ सन्तति-हो॒माञ्जु॑होति । सु॒व॒र्गस्य॑ लो॒कस्य॒ सन्त॑त्यै ।",
  "korvai": "(वै नभाꣳ॑सि॒ - सूर्यो॒ ज्योतिः॒ - सन्त॑त्यै॒ - सम॑ष्ट्यै - भु॒तम् - ॅयज॑ते॒ - +नव॑ च)"
}