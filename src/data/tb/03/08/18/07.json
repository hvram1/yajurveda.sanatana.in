{
  "id": "TB 3.8.18.7",
  "classification": {
    "prasna": "3",
    "prapaataka": "8",
    "anuvaka": "18",
    "panchasat": "7"
  },
  "header": "TB 3.8.18.7",
  "anuvaka_header": "3.8.18    अनुवाकं   18 -सप्तमकाण्डगतान्नहोमानुवाका व्याख्यायन्ते",
  "samhita": "य उ॑ चैनमे॒वं ॅवेद॑ ॥ य॒ज्ञ्ꣳ रक्षाꣳ॑स्य जिघाꣳसन्न् । स ए॒तान् प्र॒जाप॑ति-र्नक्तꣳ हो॒मान॑पश्यत् । तान॑जुहोत् । तैर्वै स य॒ज्ञाद्रक्षाꣳ॒॒स्यपा॑हन्न् । यन्न॑क्तꣳ हो॒माञ्जु॒होति॑ । य॒ज्ञादे॒व तैर्यज॑मानो॒ रक्षाꣳ॒॒स्यप॑हन्ति ॥ उ॒षसे॒ स्वाहा॒ व्यु॑ष्ट्यै॒ स्वाहेत्य॑न्त॒तो जु॑होति । सु॒व॒र्गस्य॑ लो॒कस्य॒ सम॑ष्ट्यै ।",
  "korvai": "(वै नभाꣳ॑सि॒ - सूर्यो॒ ज्योतिः॒ - सन्त॑त्यै॒ - सम॑ष्ट्यै - भु॒तम् - ॅयज॑ते॒ - +नव॑ च)"
}