{
  "id": "TB 3.8.19.1",
  "classification": {
    "prasna": "3",
    "prapaataka": "8",
    "anuvaka": "19",
    "panchasat": "1"
  },
  "header": "TB 3.8.19.1",
  "anuvaka_header": "3.8.19    अनुवाकं   19 -औपसथ्यदिने यूपप्रयोगाः",
  "samhita": "ए॒क॒यू॒पो वै॑काद॒शिनी॑ वा । अ॒न्येषां᳚ ॅय॒ज्ञानां॒ ॅयूपा॑ भवन्ति । ए॒क॒वि॒॒शिन्य॑-श्वमे॒धस्य॑ । सु॒व॒र्गस्य॑ लो॒कस्या॒-भिजि॑त्यै ॥ बै॒ल॒.वो वा॑ खादि॒रो वा॑ पाला॒शो वा᳚ । अ॒न्येषां᳚ ॅयज्ञ्क्रतू॒नां ॅयूपा॑ भवन्ति । राज्जु॑दाल॒ एक॑विꣳशत्य-रत्निरश्वमे॒धस्य॑ । सु॒व॒र्गस्य॑ लो॒कस्य॒ सम॑ष्ट्यै ॥ नान्येषां᳚ पशू॒नां ते॑ज॒न्या अ॑व॒द्यन्ति॑ । अव॑द्य॒न्त्यश्व॑स्य",
  "korvai": "(अश्व॑स्य॒ - व्यावृ॑त्त्य॒ त्रीणि॑ च)"
}