{
  "id": "TB 3.8.7.2",
  "classification": {
    "prasna": "3",
    "prapaataka": "8",
    "anuvaka": "7",
    "panchasat": "2"
  },
  "header": "TB 3.8.7.2",
  "anuvaka_header": "3.8.7     अनुवाकं   7 -अथाध्वर्युप्रोक्षणम्",
  "samhita": "ज॒वमे॒वास्मि॑न्दधाति । तस्मा॒दश्वः॑ पशू॒नामा॒शुः सा॑रसा॒रित॑मः ॥ विश्वे᳚भ्यस्त्वा दे॒वेभ्य॒ इत्यु॑त्तर॒तः । विश्वे॒ वै दे॒वा दे॒वानां᳚ ॅयश॒स्वित॑माः । यश॑ ए॒वास्मि॑न्दधाति । तस्मा॒दश्वः॑ पशू॒नां ॅय॑श॒स्वित॑मः ॥ दे॒वेभ्य॒-स्त्वेत्य॒धस्ता᳚त् । दे॒वा वै दे॒वाना॒-मप॑चिततमाः । अप॑चिति-मे॒वास्मि॑-न्दधाति । तस्मा॒दश्वः॑ पशू॒ना-मप॑चिततमः ।",
  "korvai": "(सा॒र॒सा॒रित॒मो - ऽप॑चिततमः - प्राजाप॒त्योऽश्व॒ पञ्च॑ च)"
}