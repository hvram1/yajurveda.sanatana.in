{
  "id": "TB 3.8.6.5",
  "classification": {
    "prasna": "3",
    "prapaataka": "8",
    "anuvaka": "6",
    "panchasat": "5"
  },
  "header": "TB 3.8.6.5",
  "anuvaka_header": "3.8.6     अनुवाकं   6 -भूमौ पततां बिन्दूनामभिमन्त्रणम्",
  "samhita": "मि॒त्राय॒ स्वाहेत्या॑ह । मि॒त्रायै॒वैनं॑ जुहोति । वरु॑णाय॒ स्वाहेत्या॑ह । वरु॑णायै॒वैनं॑ जुहोति ॥ ए॒ताभ्य॑ ए॒वैनं॑ दे॒वता᳚भ्यो जुहोति ॥ दश॑ दश स॒पांदं॑ जुहोति । दशा᳚क्षरा वि॒राट् । अन्नं॑ ॅवि॒राट् । वि॒राजै॒-वान्नाद्य॒मव॑रुन्धे ॥ प्र वा ए॒षो᳚-ऽस्माल्लो॒का-च्च्य॑वते ( ) । यः परा॑ची॒राहु॑ती-र्जु॒होति॑ । पुनः॑ पुनरभ्या॒वर्तं॑ जुहोति । अ॒स्मिन्ने॒व लो॒के प्रति॑तिष्ठति ॥ ए॒ताꣳ ह॒ वाव सो᳚ऽश्वमे॒धस्य॒ सꣳस्थि॑ति मुवा॒चा-स्क॑न्दाय । अस्क॑न्नꣳ॒॒ हि तत् । यद्य॒ज्ञ्स्य॒ सꣳस्थि॑तस्य॒ स्कन्द॑ति ।",
  "korvai": "(अ॒भिजि॑त्यै - वैश्वान॒रः - स॑वि॒त्र ए॒वैन॑म् जुहोति - वा॒यव॑ ए॒वैन॑म् जुहोति - च्यवते॒ षट्च॑)"
}