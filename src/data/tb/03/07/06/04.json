{
  "id": "TB 3.7.6.4",
  "classification": {
    "prasna": "3",
    "prapaataka": "7",
    "anuvaka": "6",
    "panchasat": "4"
  },
  "header": "TB 3.7.6.4",
  "anuvaka_header": "3.7.6     अनुवाकं   6 -ऐष्टिकयाजमानमन्त्राः",
  "samhita": "अ॒न्तर्दू॒तश्च॑रति॒ मानु॑षीषु ॥ चतुः॑ शिखण्डा युव॒तिः सु॒पेशाः᳚ । घृ॒तप्र॑तीका॒ भुव॑नस्य॒ मद्ध्ये᳚ । म॒र्मृ॒ज्यमा॑ना मह॒ते सौभ॑गाय । मह्यं॑ धुक्ष्व॒ यज॑मानाय॒ कामान्॑ ॥ भूमि॑ र्भू॒त्वा म॑हि॒मानं॑ पुपोष । ततो॑ दे॒वी व॑र्द्धयते॒ पयाꣳ॑सि । य॒ज्ञिया॑ य॒ज्ञ्ं ॅविच॒यन्ति॒ शंच॑ । ओष॑धी॒राप॑ इ॒ह शक्व॑रीश्च ॥ यो मा॑ हृ॒दा मन॑सा॒ यश्च॑ वा॒चा",
  "korvai": "(पतिः॑ - प्र॒जाप॑तये - तप॒स्वी - वा॒चा - सौभ॑गाय - प॒शून्मे॑ पिन्वस्व - दुर्मरा॒युं - दे॑व॒याना॑ - नग्ने॒ - ऽन्तरि॑क्षे॒ऽहमुत्त॑रो भूयासं -प्र॒जाप॑तिरसि स॒र्वतः॑ श्रि॒तः - प्रवि॑ष्टं - दे॒वता॑भिर् - वाज॒जितं॑ - \nपृथि॒वी ह्व॑यताम॒ग्निराग्नी᳚द्ध्राद् - वृश्चत - ससृ॒वाꣳसꣳ॑ - हु॒ते - स्यो॒नेन॑ मे॒ सम्ति॑ष्ठस्वे॒ - तः - कृ॑धि- दध्म - स्यूहता - +म॒ष्टौ च॑)"
}