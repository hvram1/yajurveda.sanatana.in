{
  "id": "TB 3.7.6.1",
  "classification": {
    "prasna": "3",
    "prapaataka": "7",
    "anuvaka": "6",
    "panchasat": "1"
  },
  "header": "TB 3.7.6.1",
  "anuvaka_header": "3.7.6     अनुवाकं   6 -ऐष्टिकयाजमानमन्त्राः",
  "samhita": "परि॑स्तृणीत॒ परि॑धत्ता॒ग्निं । परि॑हितो॒-ऽग्नि र्यज॑मानं भुनक्तु । अ॒पाꣳ रस॒ ओष॑धीनाꣳ सु॒वर्णः॑ । नि॒ष्का इ॒मे यज॑मानस्य सन्तु काम॒दुघाः᳚ । अ॒मुत्रा॒मुष्मि॑न् ॅलो॒के ॥ भूप॑ते॒ भुव॑नपते । म॒ह॒तो भू॒तस्य॑ पते । ब्र॒ह्माणं॑ त्वा वृणीमहे ॥ अ॒हं भूप॑तिर॒हं भुव॑नपतिः । अ॒हं म॑ह॒तो भू॒तस्य॒ पतिः॑",
  "korvai": "(पतिः॑ - प्र॒जाप॑तये - तप॒स्वी - वा॒चा - सौभ॑गाय - प॒शून्मे॑ पिन्वस्व - दुर्मरा॒युं - दे॑व॒याना॑ - नग्ने॒ - ऽन्तरि॑क्षे॒ऽहमुत्त॑रो भूयासं -प्र॒जाप॑तिरसि स॒र्वतः॑ श्रि॒तः - प्रवि॑ष्टं - दे॒वता॑भिर् - वाज॒जितं॑ - \nपृथि॒वी ह्व॑यताम॒ग्निराग्नी᳚द्ध्राद् - वृश्चत - ससृ॒वाꣳसꣳ॑ - हु॒ते - स्यो॒नेन॑ मे॒ सम्ति॑ष्ठस्वे॒ - तः - कृ॑धि- दध्म - स्यूहता - +म॒ष्टौ च॑)"
}