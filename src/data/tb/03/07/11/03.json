{
  "id": "TB 3.7.11.3",
  "classification": {
    "prasna": "3",
    "prapaataka": "7",
    "anuvaka": "11",
    "panchasat": "3"
  },
  "header": "TB 3.7.11.3",
  "anuvaka_header": "3.7.11    अनुवाकं   11 -दर्शपूर्णमासप्रायश्चित्तमन्त्राः",
  "samhita": "“इ॒मं मे॑ वरुण॒{9}” “तत्त्वा॑ यामि{10}” । “त्वं नो॑ अग्ने॒{11}” “स त्वं नो॑ अग्ने{12}” । “त्वम॑ग्ने अ॒याऽसि॒{13}” “प्रजा॑पते{14}” ॥ इ॒मं जी॒वेभ्यः॑ परि॒धिं द॑धामि । मैषां नु॑ गा॒दप॑रो॒ अर्द्ध॑मे॒तं । श॒तं जी॑वन्तु श॒रदः॑ पुरू॒चीः । ति॒रो मृ॒त्युं द॑धतां॒ पर्व॑तेन ॥ इ॒ष्टेभ्यः॒ स्वाहा॒ वष॒डनि॑ष्टेभ्यः॒ स्वाहा᳚ । भे॒ष॒जं दुरि॑ष्ट्यै॒ स्वाहा॒ निष्कृ॑त्यै॒ स्वाहा᳚ । दौरा᳚र्द्ध्यै॒ स्वाहा॒ दैवी᳚भ्य-स्त॒नूभ्यः॒ स्वाहा᳚",
  "korvai": "(दे॒वाꣳ - श्चि॒त्रं - त॒नूभ्यः॒ स्वाहो॒ - नं - पुरु॑षसंमि॒तोऽग्ने॒ तद॑स्य कल्पय॒ पञ्च॑ च)"
}