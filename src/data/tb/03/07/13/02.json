{
  "id": "TB 3.7.13.2",
  "classification": {
    "prasna": "3",
    "prapaataka": "7",
    "anuvaka": "13",
    "panchasat": "2"
  },
  "header": "TB 3.7.13.2",
  "anuvaka_header": "3.7.13    अनुवाकं   13 -अवभृथे कर्मणि ऋजीषप्रोक्षणमन्त्राः",
  "samhita": "त्वया॒ तथ्सो॑म गु॒प्तम॑स्तु नः । सा नः॑ स॒धां-ऽस॑त्पर॒मे व्यो॑मन्न् ॥ अहा॒च्छरी॑रं॒ पय॑सा स॒मेत्य॑ । अ॒न्यो᳚ऽन्यो भवति॒ वर्णो॑ अस्य । तस्मि॑न् व॒यमुप॑हूता॒स्तव॑ स्मः । आ नो॑ भज॒ सद॑सि वि॒श्वरू॑पे ॥ नृ॒चक्षाः॒ सोम॑ उ॒त शु॒श्रुग॑स्तु । मा नो॒ विहा॑सी॒द्गिर॑ आवृणा॒नः । अना॑गा-स्त॒नुवो॑ वावृधा॒नः । आ नो॑ रू॒पं ॅव॑हतु॒ जाय॑मानः ।",
  "korvai": "(त्मना॒ - जाय॑मानो - ऽस्य॒ - दध॒त् पञ्च॑ च)"
}