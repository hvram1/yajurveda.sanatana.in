{
  "id": "TB 3.7.13.3",
  "classification": {
    "prasna": "3",
    "prapaataka": "7",
    "anuvaka": "13",
    "panchasat": "3"
  },
  "header": "TB 3.7.13.3",
  "anuvaka_header": "3.7.13    अनुवाकं   13 -अवभृथे कर्मणि ऋजीषप्रोक्षणमन्त्राः",
  "samhita": "उप॑क्षरन्ति जु॒ह्वो॑ घृ॒तेन॑ । प्रि॒याण्यङ्गा॑नि॒ तव॑ व॒र्द्धय॑न्तीः । तस्मै॑ ते सोम॒ नम॒ इद्वष॑ट्च । उप॑ मा राजन्थ् सुकृ॒ते ह्व॑यस्व ॥ सं प्रा॑णापा॒नाभ्याꣳ॒॒ समु॒ चक्षु॑षा॒ त्वं । सꣳ श्रोत्रे॑ण गच्छस्व सोम राजन्न् । यत्त॒ आस्थि॑तꣳ॒॒ शमु॒ तत्ते॑ अस्तु । जा॒नी॒तान्नः॑ स॒गंम॑ने पथी॒नां ॥ ए॒तं जा॑नीतात्पर॒मे व्यो॑मन्न् । वृकाः᳚ सधस्था वि॒द रू॒पम॑स्य",
  "korvai": "(त्मना॒ - जाय॑मानो - ऽस्य॒ - दध॒त् पञ्च॑ च)"
}