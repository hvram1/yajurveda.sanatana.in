{
  "id": "TB 3.7.13.1",
  "classification": {
    "prasna": "3",
    "prapaataka": "7",
    "anuvaka": "13",
    "panchasat": "1"
  },
  "header": "TB 3.7.13.1",
  "anuvaka_header": "3.7.13    अनुवाकं   13 -अवभृथे कर्मणि ऋजीषप्रोक्षणमन्त्राः",
  "samhita": "यत्ते॒ ग्राव्.ण्णा॑ चिच्छि॒दुः सो॑म राजन्न् । प्रि॒याण्यङ्गा॑नि॒ स्वधि॑ता॒ परूꣳ॑षि । तथ्संध॒थ् स्वाज्ये॑नो॒त व॑र्द्धयस्व । अ॒ना॒गसो॒ अध॒मिथ्स॒क्षंये॑म ॥ यत्ते॒ ग्रावा॑ बा॒हुच्यु॑तो॒ अचु॑च्यवुः । नरो॒ यत्ते॑ दुदु॒हु र्दक्षि॑णेन । तत्त॒ आप्या॑यतां॒ तत्ते᳚ । निष्ट्या॑यतां देव सोम ॥ यत्ते॒ त्वचं॑ बिभि॒दुर्यच्च॒ योनिं᳚ । यदा॒स्थाना॒त् प्रच्यु॑तो॒ वेन॑सि॒ त्मना᳚",
  "korvai": "(त्मना॒ - जाय॑मानो - ऽस्य॒ - दध॒त् पञ्च॑ च)"
}