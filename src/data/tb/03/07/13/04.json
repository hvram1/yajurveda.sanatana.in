{
  "id": "TB 3.7.13.4",
  "classification": {
    "prasna": "3",
    "prapaataka": "7",
    "anuvaka": "13",
    "panchasat": "4"
  },
  "header": "TB 3.7.13.4",
  "anuvaka_header": "3.7.13    अनुवाकं   13 -अवभृथे कर्मणि ऋजीषप्रोक्षणमन्त्राः",
  "samhita": "यदा॒गच्छा᳚त् प॒थिभि॑ र्देव॒यानैः᳚ । इ॒ष्टा॒पू॒र्ते कृ॑णुता-दा॒विर॑स्मै ॥ अरि॑ष्टो राजन्नग॒दः परे॑हि । नम॑स्ते अस्तु॒ चक्ष॑से रघूय॒ते । नाक॒मारो॑ह स॒ह यज॑मानेन । सूर्यं॑ गच्छतात्पर॒मे व्यो॑मन्न् ॥ अभू᳚द्दे॒वः स॑वि॒ता वन्द्यो॒ नु नः॑ । इ॒दानी॒मह्न॑ उप॒वाच्यो॒ नृभिः॑ । वि यो रत्ना॒ भज॑ति मान॒वेभ्यः॑ । श्रेष्ठं॑ नो॒ अत्र॒ द्रवि॑णं॒ ॅयथा॒ दध॑त् ( ) ॥ उप॑ नो मित्रावरुणा-वि॒हाव॑तं । अ॒न्वादी᳚द्ध्या-थामि॒ह नः॑ सखाया । आ॒दि॒त्यानां॒ प्रसि॑तिर्. हे॒तिः । उ॒ग्रा श॒तापा᳚ष्ठा घ॒विषा॒ परि॑णो वृणक्तु ॥ “आप्या॑यस्व॒{20}” “सं ते᳚{21}” ।",
  "korvai": "(त्मना॒ - जाय॑मानो - ऽस्य॒ - दध॒त् पञ्च॑ च)"
}