{
  "id": "TB 3.7.14.4",
  "classification": {
    "prasna": "3",
    "prapaataka": "7",
    "anuvaka": "14",
    "panchasat": "4"
  },
  "header": "TB 3.7.14.4",
  "anuvaka_header": "3.7.14    अनुवाकं   14 -अवभृथे कर्मणि सेचनादिमन्त्राः",
  "samhita": "दे॒वेभ्यः॑ पि॒तृभ्यः॒ स्वाहा᳚ । सो॒म्येभ्यः॑ पि॒तृभ्यः॒ स्वाहा᳚ । क॒व्येभ्यः॑ पि॒तृभ्यः॒ स्वाहा᳚ ॥ देवा॑स इ॒ह मा॑दयद्ध्वं । सोम्या॑स इ॒ह मा॑दयद्ध्वं । कव्या॑स इ॒ह मा॑दयद्ध्वं ॥ अन॑न्तरिताः पि॒तरः॑ सो॒म्याः सो॑मपी॒थात् ॥ अपै॑तु मृ॒त्युर॒मृतं॑ न॒ आगन्न्॑ । वै॒व॒स्व॒तो नो॒ अभ॑यं कृणोतु । प॒र्णं ॅवन॒स्पते॑रिव",
  "korvai": "(वन॒स्पता॑व॒द्भ्यो लो॒का द॑धिरे॒ तेज॑ इन्द्रि॒यं धामा॑ - शीमही - वा॒ - भि नः॑ शीयताꣳ र॒यिरेकं॑ च)"
}