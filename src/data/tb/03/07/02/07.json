{
  "id": "TB 3.7.2.7",
  "classification": {
    "prasna": "3",
    "prapaataka": "7",
    "anuvaka": "2",
    "panchasat": "7"
  },
  "header": "TB 3.7.2.7",
  "anuvaka_header": "3.7.2     अनुवाकं   2 -अग्निहोत्रसाम्नाय्यसाधारणानि प्रायश्चित्तानि",
  "samhita": "स्रु॒वस्य॒ बुद्ध्ने॑नाभि॒ निद॑द्ध्यात् । मा त॑मो॒ मा य॒ज्ञ्स्त॑म॒न्मा यज॑मान-स्तमत् । नम॑स्ते अस्त्वाय॒ते । नमो॑ रुद्र पराय॒ते । नमो॒ यत्र॑ नि॒षीद॑सि । अ॒मुं मा हिꣳ॑सीर॒मुं मा हिꣳ॑सी॒रिति॒ येन॒ स्कन्दे᳚त् ॥ तं प्रह॑रेत् । स॒हस्र॑शृङ्गो वृष॒भो जा॒तवे॑दाः । स्तोम॑पृष्ठो घृ॒तवा᳚न्-थ्सु॒प्रती॑कः । मा नो॑ हासीन्मेत्थि॒तो (हासीर्मेत्थि॒तो) नेत्त्वा॒ जहा॑म ( ) । गो॒पो॒षं नो॑ वीरपो॒षं च॑ य॒च्छेति॑ । ब्रह्म॑णै॒वैनं॒ प्रह॑रति । सैव ततः॒ प्राय॑श्चित्तिः ।",
  "korvai": "(वै प्र॒जाप॑तिः - स्थापयति - प्रजा॒नन् - न॒भिजु॑हु॒याथ् - स्या᳚द् - ध्रियेत॒ - जहा॑म॒ त्रिणि॑ च)"
}