{
  "id": "TB 3.7.9.9",
  "classification": {
    "prasna": "3",
    "prapaataka": "7",
    "anuvaka": "9",
    "panchasat": "9"
  },
  "header": "TB 3.7.9.9",
  "anuvaka_header": "3.7.9     अनुवाकं   9 -उपांश्वभिषवा मन्त्राः",
  "samhita": "सर्वा᳚न् प॒थो अ॑नृ॒णा आक्षी॑येम ॥ इ॒दमू॒ नु श्रेयो॑-ऽव॒सान॒-माग॑न्म । शि॒वे नो॒ द्यावा॑पृथि॒वी उ॒भे इ॒मे । गोम॒द्धन॑-व॒दश्व॑व॒-दूर्ज॑स्वत् । सु॒वीरा॑ वी॒रैरनु॒ संच॑रेम ॥ अ॒र्कः प॒वित्रꣳ॒॒ रज॑सो वि॒मानः॑ । पु॒नाति॑ दे॒वानां॒ भुव॑नानि॒ विश्वा᳚ । द्यावा॑पृथि॒वी पय॑सा सम्ॅविदा॒ने । घृ॒तं दु॑हाते अ॒मृतं॒ प्रपी॑ने ॥ प॒वित्र॑म॒र्को रज॑सो वि॒मानः॑ ( ) । पु॒नाति॑ दे॒वानां॒ भुव॑नानि॒ विश्वा᳚ । सुव॒ र्ज्योति॒ र्यशो॑ म॒हत् । अ॒शी॒महि॑ गा॒धमु॒त प्र॑ति॒ष्ठां ।",
  "korvai": "(चा॒त॒य॒त॒ - श्री॒णी॒ताꣳ॒॒ - स॒त्यमा॒हु - र॑शीमहि - ग॒णे - कु॑रु - वि॒द्रव॑णे - पितृ॒याणा॑ - अ॒र्को रज॑सो वि॒मान॒स्त्रीणि॑ च)"
}