{
  "id": "TB 3.7.9.4",
  "classification": {
    "prasna": "3",
    "prapaataka": "7",
    "anuvaka": "9",
    "panchasat": "4"
  },
  "header": "TB 3.7.9.4",
  "anuvaka_header": "3.7.9     अनुवाकं   9 -उपांश्वभिषवा मन्त्राः",
  "samhita": "यो दे॒वानां᳚ दे॒वत॑मस्तपो॒जाः । तस्मै᳚ त्वा॒ तेभ्य॑स्त्वा ॥ मयि॒ त्यदि॑न्द्रि॒यं म॒हत् । मयि॒ दक्षो॒ मयि॒ क्रतुः॑ । मयि॑ धायि सु॒वीर्यं᳚ । त्रिशु॑ग्घ॒र्मो विभा॑तु मे । आकू᳚त्या॒ मन॑सा स॒ह । वि॒राजा॒ ज्योति॑षा स॒ह । य॒ज्ञेन॒ पय॑सा स॒ह । तस्य॒ दोह॑मशीमहि",
  "korvai": "(चा॒त॒य॒त॒ - श्री॒णी॒ताꣳ॒॒ - स॒त्यमा॒हु - र॑शीमहि - ग॒णे - कु॑रु - वि॒द्रव॑णे - पितृ॒याणा॑ - अ॒र्को रज॑सो वि॒मान॒स्त्रीणि॑ च)"
}