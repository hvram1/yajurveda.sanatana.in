{
  "id": "TB 3.7.5.3",
  "classification": {
    "prasna": "3",
    "prapaataka": "7",
    "anuvaka": "5",
    "panchasat": "3"
  },
  "header": "TB 3.7.5.3",
  "anuvaka_header": "3.7.5     अनुवाकं   5 -ऐष्टिकयाजमानमन्त्राः",
  "samhita": "घृ॒तस्य॒ धार॑या सु॒शेवं॑ कल्पयामि ॥ तस्मि᳚न्-थ्सीदा॒मृते॒ प्रति॑तिष्ठ । व्री॒ही॒णां मे॑ध सुमन॒स्यमा॑नः ॥ आ॒र्द्रः प्र॑थस्नु॒र् भुव॑नस्य गो॒पाः । शृ॒त उथ्स्ना॑ति जनि॒ता म॑ती॒नां ॥ यस्त॑ आ॒त्मा प॒शुषु॒ प्रवि॑ष्टः । दे॒वानां᳚ ॅवि॒ष्ठामनु॒ यो वि॑त॒स्थे । आ॒त्म॒न्वान् थ्सो॑म घृ॒तवा॒न॒. हि भू॒त्वा । दे॒वान् ग॑च्छ॒ सुव॑र्विन्द॒ यज॑मानाय॒ मह्यं᳚ ॥ इरा॒ भूतिः॑ पृथि॒व्यै रसो॒ मोत्क्र॑मीत् ।",
  "korvai": "(अ॒भीत्व॑र्यै - करोमि - क्रमीत् - पि॒ता - ऽऽत्मन॑ - एक॒तोमु॑खां - मे॒ दिशो - ऽध्य॑क्षेभ्यो - ह॒विर् - गा॑र्.हपत्या - कल्पय॒ - न्नश॑स्तिः॒ - सा नो॑ दोहताꣳ सु॒वीर्यꣳ॑ स॒प्त च॑)"
}