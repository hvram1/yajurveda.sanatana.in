{
  "id": "TB 3.7.7.10",
  "classification": {
    "prasna": "3",
    "prapaataka": "7",
    "anuvaka": "7",
    "panchasat": "10"
  },
  "header": "TB 3.7.7.10",
  "anuvaka_header": "3.7.7     अनुवाकं   7 -सोमाङ्ग.भूतेषु मन्त्रेषु-दीक्षामारभ्याग्नीषोमयि पशुपर्यन्ते प्रयोगे शेषभूता मन्त्राः",
  "samhita": "तपो॑ मे प्रति॒ष्ठा । स॒वि॒तृ-प्र॑सूता मा॒ दिशो॑ दीक्षयन्तु । स॒त्यम॑स्मि ॥ अ॒हं त्वद॑स्मि॒ मद॑सि॒ त्वमे॒तत् । ममा॑सि॒ योनि॒स्तव॒ योनि॑रस्मि । ममै॒व सन्वह॑ ह॒व्यान्य॑ग्ने । पु॒त्रः पि॒त्रे लो॑क॒कृ-ज्जा॑तवेदः ॥ आ॒जुह्वा॑नः सु॒प्रती॑कः पु॒रस्ता᳚त् । अग्ने॒ स्वां ॅयोनि॒मासी॑द सा॒द्ध्या । अ॒स्मिन्थ् स॒धस्थे॒ अद्ध्युत्त॑रस्मिन्न्",
  "korvai": "(ब्रह्म॑णो॒ योनि॒ - रꣳह॑सः - प॒ङ्क्तिं प्रप॑द्ये - दी॒क्षा - ययो॑ऽऽदि॒त्यो दी॒क्षया॑ दीक्षि॒त - स्तया᳚ त्वा दी॒क्षया॑ दीक्षया॒म्योष॑धयो दी॒क्षा - द्यौस्त्वा॒ दीक्ष॑माण॒मनु॑ दीक्षता॒ - मप॑चिति॒श्चा - क्षि॑ति॒ - रुत्त॑रस्मिन् - गमेयं॒ - दिशः॒ पाद॑ - आदि॒त्यव॑तीं - ॅवर्तय॒ पञ्च॑ च)"
}