{
  "id": "TB 3.7.7.14",
  "classification": {
    "prasna": "3",
    "prapaataka": "7",
    "anuvaka": "7",
    "panchasat": "14"
  },
  "header": "TB 3.7.7.14",
  "anuvaka_header": "3.7.7     अनुवाकं   7 -सोमाङ्ग.भूतेषु मन्त्रेषु-दीक्षामारभ्याग्नीषोमयि पशुपर्यन्ते प्रयोगे शेषभूता मन्त्राः",
  "samhita": "वर्ष्म॑न्दि॒वः । नाभा॑ पृथि॒व्याः । यथा॒ऽयं ॅयज॑मानो॒ न रिष्ये᳚त् । दे॒वस्य॑ सवि॒तुः स॒वे ॥ चतुः॑ शिखण्डा युव॒तिः सु॒पेशाः᳚ । घृ॒तप्र॑तीका॒ भुव॑नस्य॒ मद्ध्ये᳚ । तस्याꣳ॑ सुप॒र्णावधि॒ यौ निवि॑ष्टौ । तयो᳚ र्दे॒वाना॒मधि॑ भाग॒धेयं᳚ ॥ अप॒ जन्यं॑ भ॒यं नु॑द । अप च॒क्राणि॑ वर्तय ( ) । गृ॒हꣳ सोम॑स्य गच्छतं ॥ न वा उ॑वे॒तन्म्रि॑यसे॒ न रि॑ष्यसि । दे॒वाꣳ इदे॑षि प॒थिभिः॑ सु॒गेभिः॑ । यत्र॒ यन्ति॑ सु॒कृतो॒ नापि॑ दु॒ष्कृतः॑ । तत्र॑ त्वा दे॒वः स॑वि॒ता द॑धातु ।",
  "korvai": "(ब्रह्म॑णो॒ योनि॒ - रꣳह॑सः - प॒ङ्क्तिं प्रप॑द्ये - दी॒क्षा - ययो॑ऽऽदि॒त्यो दी॒क्षया॑ दीक्षि॒त - स्तया᳚ त्वा दी॒क्षया॑ दीक्षया॒म्योष॑धयो दी॒क्षा - द्यौस्त्वा॒ दीक्ष॑माण॒मनु॑ दीक्षता॒ - मप॑चिति॒श्चा - क्षि॑ति॒ - रुत्त॑रस्मिन् - गमेयं॒ - दिशः॒ पाद॑ - आदि॒त्यव॑तीं - ॅवर्तय॒ पञ्च॑ च)"
}