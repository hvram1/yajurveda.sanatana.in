{
  "id": "TB 3.7.3.7",
  "classification": {
    "prasna": "3",
    "prapaataka": "7",
    "anuvaka": "3",
    "panchasat": "7"
  },
  "header": "TB 3.7.3.7",
  "anuvaka_header": "3.7.3     अनुवाकं   3 -मुख्याग्न्यसंभवेऽनुकल्पाः होमाधाराः",
  "samhita": "अ॒ग्निरित्या॑ह । अ॒ग्निर्वै रे॑तो॒धाः । रेत॑ ए॒व तद्द॑धाति । इन्द्र॒ इत्या॑ह । इ॒न्द्रि॒य-मे॒वास्मि॑न्-दधाति । त्वष्टेत्या॑ह । त्वष्टा॒ वै प॑शू॒नां मि॑थु॒नानाꣳ॑ रूप॒कृत् । रू॒पम॒व प॒शुषु॑ दधाति । बृह॒स्पति॒रित्या॑ह । ब्रह्म॒ वै दे॒वानां॒ बृह॒स्पतिः॑ ( ) । ब्रह्म॑णै॒वास्मै᳚ प्र॒जाः प्रज॑नयति ॥ पृ॒थि॒व्या-मव॑चुश्चोतै॒त-दित्या॑ह । अ॒स्या-मे॒वैन॒त् प्रति॑ष्ठापयति ॥ नाभि प्राप्नो॑ति॒ निर्.ऋ॑तिं परा॒चैरित्या॑ह । रक्ष॑सा॒मप॑हत्यै ।",
  "korvai": "(अ॒जाऽग्नावे॒वास्या᳚ग्निहो॒त्रꣳ हु॒तं भ॑वति - भव - त्यासीत - परि॒चक्षी॑त - लम्भयति - दधाति - दे॒वानां॒ बृह॒स्पतिः॒ पञ्च॑ च)"
}