{
  "id": "TB 3.7.3.1",
  "classification": {
    "prasna": "3",
    "prapaataka": "7",
    "anuvaka": "3",
    "panchasat": "1"
  },
  "header": "TB 3.7.3.1",
  "anuvaka_header": "3.7.3     अनुवाकं   3 -मुख्याग्न्यसंभवेऽनुकल्पाः होमाधाराः",
  "samhita": "वि वा ए॒ष इ॑न्द्रि॒येण॑ वी॒र्ये॑णर्द्ध्यते । यस्या-हि॑ताग्ने-र॒ग्नि-र्म॒थ्यमा॑नो॒ न जाय॑ते । यत्रा॒न्यं पश्ये᳚त् । तत॑ आ॒हृत्य॑ होत॒व्यं᳚ । अ॒ग्ना-वे॒वास्या᳚-ग्निहो॒त्रꣳ हु॒तं भ॑वति ॥ यद्य॒न्यं न वि॒न्देत् । अ॒जायाꣳ॑ होत॒व्यं᳚ । आ॒ग्ने॒यी वा ए॒षा । यद॒जा । अ॒ग्ना-वे॒वास्या᳚-ग्निहो॒त्रꣳ हु॒तं भ॑वति",
  "korvai": "(अ॒जाऽग्नावे॒वास्या᳚ग्निहो॒त्रꣳ हु॒तं भ॑वति - भव - त्यासीत - परि॒चक्षी॑त - लम्भयति - दधाति - दे॒वानां॒ बृह॒स्पतिः॒ पञ्च॑ च)"
}