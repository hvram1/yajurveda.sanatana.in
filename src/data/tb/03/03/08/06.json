{
  "id": "TB 3.3.8.6",
  "classification": {
    "prasna": "3",
    "prapaataka": "3",
    "anuvaka": "8",
    "panchasat": "6"
  },
  "header": "TB 3.3.8.6",
  "anuvaka_header": "3.3.8     अनुवाकं   8 - इडाभक्षणम्",
  "samhita": "न मया॑ऽभा॒गया ऽनु॑वक्ष्य॒थेति॒ वाग॑ब्रवीत् । नाहम॑भा॒गा पु॑रोऽनुवा॒क्या॑ भविष्या॒मीति॑ पुरोऽनुवा॒क्या᳚ । नाहम॑भा॒गा या॒ज्या॑ भविष्या॒मीति॑ या॒ज्या᳚ । न मया॑ऽभा॒गेन॒ वष॑ट्करिष्य॒थेति॑ वषट्का॒रः । यद्-य॑जमानभा॒गं नि॒धाय॑ पुरो॒डाशं॑ बर्.हि॒षदं॑ क॒रोति॑ । ताने॒व तद्-भा॒गिनः॑ करोति । च॒तु॒र्द्धा क॑रोति । चत॑स्रो॒ दिशः॑ । दि॒क्ष्वे॑व प्रति॑तिष्ठति । ब॒र्.॒हि॒षदं॑ करोति",
  "korvai": "(च॒र॒त्य॒द्ध्व॒र्युः - प्रजा॑तिर् - ह्वयते॒ - वेदा᳚ - ब्रवीद् - बर्.हि॒षदं॑ करो-त्यृ॒त्विजो॑-दधाति-ब्र॒ह्मा-ऽनु॑-करोति च॒त्वारि॑ च)"
}