{
  "id": "TB 3.3.8.7",
  "classification": {
    "prasna": "3",
    "prapaataka": "3",
    "anuvaka": "8",
    "panchasat": "7"
  },
  "header": "TB 3.3.8.7",
  "anuvaka_header": "3.3.8     अनुवाकं   8 - इडाभक्षणम्",
  "samhita": "यज॑मानो॒ वै पु॑रो॒डाशः॑ । प्र॒जा ब॒र्.॒हिः । यज॑मानमे॒व प्र॒जासु॒ प्रति॑ष्ठापयति । तस्मा॑द॒स्थ्नाऽन्याः प्र॒जाः प्र॑ति॒तिष्ठ॑न्ति । माꣳ॒॒सेना॒न्याः । अथो॒ खल्वा॑हुः । दक्षि॑णा॒ वा ए॒ता ह॑विर्-य॒ज्ञ्स्या᳚न्तर्वे॒द्यव॑रुद्ध्यन्ते । यत् पु॑रो॒डाशं॑ बर्.हि॒षदं॑ क॒रोतीति॑ । च॒तु॒र्द्धा क॑रोति । च॒त्वारो॒ ह्ये॑ते ह॑विर्-य॒ज्ञ्स्य॒र्त्विजः॑",
  "korvai": "(च॒र॒त्य॒द्ध्व॒र्युः - प्रजा॑तिर् - ह्वयते॒ - वेदा᳚ - ब्रवीद् - बर्.हि॒षदं॑ करो-त्यृ॒त्विजो॑-दधाति-ब्र॒ह्मा-ऽनु॑-करोति च॒त्वारि॑ च)"
}