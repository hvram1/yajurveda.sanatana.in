{
  "id": "TB 3.3.8.9",
  "classification": {
    "prasna": "3",
    "prapaataka": "3",
    "anuvaka": "8",
    "panchasat": "9"
  },
  "header": "TB 3.3.8.9",
  "anuvaka_header": "3.3.8     अनुवाकं   8 - इडाभक्षणम्",
  "samhita": "अ॒ग्निमु॑खा॒ ह्यृद्धिः॑ । अ॒ग्निमु॑खामे॒वर्द्धिं॒ ॅयज॑मान ऋद्ध्नोति ॥ स॒कृदु॑प॒स्तीर्य॒ द्विरा॒दध॑त् । उ॒प॒स्तीर्य॒ द्विर॒भिघा॑रयति । षट्थ् संप॑द्यन्ते । षड्वा ऋ॒तवः॑ । ऋ॒तूने॒व प्री॑णाति । वे॒देन॑ ब्र॒ह्मणे᳚ ब्रह्मभा॒गं परि॑हरति । प्रा॒जा॒प॒त्यो वै वे॒दः । प्रा॒जा॒प॒त्यो ब्र॒ह्मा",
  "korvai": "(च॒र॒त्य॒द्ध्व॒र्युः - प्रजा॑तिर् - ह्वयते॒ - वेदा᳚ - ब्रवीद् - बर्.हि॒षदं॑ करो-त्यृ॒त्विजो॑-दधाति-ब्र॒ह्मा-ऽनु॑-करोति च॒त्वारि॑ च)"
}