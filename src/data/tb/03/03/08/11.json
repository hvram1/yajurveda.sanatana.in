{
  "id": "TB 3.3.8.11",
  "classification": {
    "prasna": "3",
    "prapaataka": "3",
    "anuvaka": "8",
    "panchasat": "11"
  },
  "header": "TB 3.3.8.11",
  "anuvaka_header": "3.3.8     अनुवाकं   8 - इडाभक्षणम्",
  "samhita": "अ॒न्या दक्षि॑णा नीयन्ते । य॒ज्ञ्स्य॒ प्रति॑ष्ठित्यै । अ॒ग्निम॑ग्नीथ् स॒कृथ् स॑कृ॒थ् संमृ॒ड्ढीत्या॑ह । परा॑ङिव॒ ह्ये॑तर्.हि॑ य॒ज्ञ्ः ॥ इ॒षि॒ता दैव्या॒ होता॑र॒ इत्या॑ह । इ॒षि॒तꣳ हि कर्म॑ क्रि॒यते᳚ । भ॒द्र॒वाच्या॑य॒ प्रेषि॑तो॒ मानु॑षः सूक्तवा॒काय॑ सू॒क्ता ब्रू॒हीत्या॑ह । आ॒शिष॑मे॒वैतामाशा᳚स्ते । स्व॒गा दैव्या॒ होतृ॑भ्य॒ इत्या॑ह । य॒ज्ञ्मे॒व तथ्स्व॒गा क॑रोति ( ) । स्व॒स्तिर्-मानु॑षेभ्य॒ इत्या॑ह । आ॒शिष॑मे॒वैतामाशा᳚स्ते । श॒म्ॅयोर्-ब्रू॒हीत्या॑ह । श॒म्ॅयुमे॒व बा॑र्.हस्प॒त्यं भा॑ग॒धेये॑न॒ सम॑र्द्धयति ।",
  "korvai": "(च॒र॒त्य॒द्ध्व॒र्युः - प्रजा॑तिर् - ह्वयते॒ - वेदा᳚ - ब्रवीद् - बर्.हि॒षदं॑ करो-त्यृ॒त्विजो॑-दधाति-ब्र॒ह्मा-ऽनु॑-करोति च॒त्वारि॑ च)"
}