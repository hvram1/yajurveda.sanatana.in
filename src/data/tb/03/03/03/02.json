{
  "id": "TB 3.3.3.2",
  "classification": {
    "prasna": "3",
    "prapaataka": "3",
    "anuvaka": "3",
    "panchasat": "2"
  },
  "header": "TB 3.3.3.2",
  "anuvaka_header": "3.3.3     अनुवाकं   3 - पत्नीसंनहनम्",
  "samhita": "यत् प॒श्चात्-प्राच्य॒न्वासी॑त । अ॒नया॑ स॒मदं॑ दधीत । दे॒वानां॒ पत्नि॑या स॒मदं॑ दधीत । देशा᳚द्-दक्षिण॒त उदी॒च्यन्वा᳚स्ते । आ॒त्मनो॑ गोपी॒थाय॑ ॥ आ॒शासा॑ना सौमन॒समित्या॑ह । मेद्ध्या॑मे॒वैनां॒ केव॑लीं कृ॒त्वा । आ॒शिषा॒ सम॑र्द्धयति । अ॒ग्नेरनु॑व्रता भू॒त्वा संन॑ह्ये सुकृ॒ताय॒ कमित्या॑ह । ए॒तद्वै पत्नि॑यै व्रतोप॒नय॑नम्",
  "korvai": "(क॒रोति॑ - व्रतोप॒नय॑नं॒ - क्षेमो॒ - यज॑मानः - शास्ते)"
}