{
  "id": "TB 3.3.2.4",
  "classification": {
    "prasna": "3",
    "prapaataka": "3",
    "anuvaka": "2",
    "panchasat": "4"
  },
  "header": "TB 3.3.2.4",
  "anuvaka_header": "3.3.2     अनुवाकं   2 - सम्मार्जनानामग्नौ प्रहरणम्",
  "samhita": "प्रति॑तिष्ठति प्र॒जया॑ प॒शुभि॒र्यज॑मानः ॥ अथो᳚ स्त॒म्बस्य॒ वा ए॒तद्-रू॒पम् । यथ् स्रु॑ख्स॒मांर्ज॑नानि । स्त॒म्ब॒शो वा ओष॑धयः । तासां᳚ जरत्क॒क्षे प॒शवो॒ न र॑मन्ते । अप्रि॑यो॒ ह्ये॑षां जरत्क॒क्षः । याव॑दप्रियो ह॒ वै ज॑रत्क॒क्षः प॑शू॒नाम् । ताव॑दप्रियः पशू॒नां भ॑वति । यस्यै॒तान्य॒न्यत्रा॒ग्नेर्-दध॑ति । न॒व॒दाव्या॑सु॒ वा ओष॑धीषु प॒शवो॑ रमन्ते",
  "korvai": "(वे॒दस्याग्रꣳ॑ स्रुख्स॒मांर्ज॑नानि - विदो॒हो - ग॑मयति - प॒शवो॑ रमन्ते - हिꣳसीः॒ षट्च॑)"
}