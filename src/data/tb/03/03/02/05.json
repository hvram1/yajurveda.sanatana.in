{
  "id": "TB 3.3.2.5",
  "classification": {
    "prasna": "3",
    "prapaataka": "3",
    "anuvaka": "2",
    "panchasat": "5"
  },
  "header": "TB 3.3.2.5",
  "anuvaka_header": "3.3.2     अनुवाकं   2 - सम्मार्जनानामग्नौ प्रहरणम्",
  "samhita": "न॒व॒दा॒वो ह्ये॑षां प्रि॒यः । याव॑त्प्रियो ह॒ वै न॑वदा॒वः प॑शू॒नाम् । ताव॑त्प्रियः पशू॒नां भ॑वति । यस्यै॒तान्य॒ग्नौ प्र॒हर॑न्ति । तस्मा॑दे॒तान्य॒ग्नावे॒व प्रह॑रेत् । य॒त॒रस्मिन्᳚थ्-संमृ॒ज्यात् । प॒शू॒नां धृत्यै᳚ ॥ यो भू॒ताना॒मधि॑पतिः । रु॒द्रस्त॑न्तिच॒रो वृषा᳚ । प॒शून॒स्माकं॒ मा हिꣳ॑सीः ( ) । ए॒तद॑स्तु हु॒तं तव॒ स्वाहेत्य॑ग्नि स॒मांर्ज॑नान्य॒ग्नौ प्रह॑रति । ए॒षा वा ए॒तेषां॒ ॅयोनिः॑ । ए॒षा प्र॑ति॒ष्ठा । स्वामे॒वैना॑नि॒ योनि᳚म् । स्वां प्र॑ति॒ष्ठां ग॑मयति । प्रति॑तिष्ठति प्र॒जया॑ प॒शुभि॒र्यज॑मानः ।",
  "korvai": "(वे॒दस्याग्रꣳ॑ स्रुख्स॒मांर्ज॑नानि - विदो॒हो - ग॑मयति - प॒शवो॑ रमन्ते - हिꣳसीः॒ षट्च॑)"
}