{
  "id": "TB 3.3.1.4",
  "classification": {
    "prasna": "3",
    "prapaataka": "3",
    "anuvaka": "1",
    "panchasat": "4"
  },
  "header": "TB 3.3.1.4",
  "anuvaka_header": "3.3.1     अनुवाकं   1 - स्त्रुख्संमार्गः",
  "samhita": "प्राची॑मभ्या॒कार᳚म् । अग्रै॑रन्तर॒तः । ए॒वमि॑व॒ ह्यन्न॑म॒द्यते᳚ । अथो॒ अग्रा॒द्वा ओष॑धीना॒मूर्जं॑ प्र॒जा उप॑जीवन्ति । ऊ॒र्ज ए॒वा-न्नाद्य॒स्याव॑रुद्ध्यै । अ॒धस्ता᳚त् प्र॒तीची᳚म् । द॒ण्डमु॑त्तम॒तः । मूले॑न॒ मूलं॒ प्रति॑ष्ठित्यै । तस्मा॑दर॒त्नौ प्राञ्च्यु॒परि॑ष्टा॒ल् लोमा॑नि । प्र॒त्यञ्च्य॒धस्ता᳚त्",
  "korvai": "(जु॒हुर् - मृ॑ज्याद् - भव॒तीति॑ - प्र॒त्यञ्च्य॒धस्ता᳚न् - मार्ष्टि॒ पञ्च॑ च)"
}