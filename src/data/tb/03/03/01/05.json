{
  "id": "TB 3.3.1.5",
  "classification": {
    "prasna": "3",
    "prapaataka": "3",
    "anuvaka": "1",
    "panchasat": "5"
  },
  "header": "TB 3.3.1.5",
  "anuvaka_header": "3.3.1     अनुवाकं   1 - स्त्रुख्संमार्गः",
  "samhita": "स्रुग्घ्ये॑षा ॥ प्रा॒णो वै स्रु॒वः । जु॒हूर्दक्षि॑णो॒ हस्तः॑ । उ॒प॒भृथ्स॒व्यः । आ॒त्मा ध्रु॒वा । अन्नꣳ॑ स॒मांर्ज॑नानि । मु॒ख॒तो वै प्रा॒णो॑ऽपा॒नो भू॒त्वा । आ॒त्मान॒मन्नं॑ प्र॒विश्य॑ । बा॒ह्य॒तस्त॒नुवꣳ॑ शुभयति । तस्मा᳚थ् स्रु॒वमे॒वाग्रे॒ संमा᳚र्ष्टि ( ) ॥ मु॒ख॒तो हि प्रा॒णो॑ऽपा॒नो भू॒त्वा । आ॒त्मान॒मन्न॑-मावि॒शति॑ । तौ प्रा॑णापा॒नौ । अव्य॑र्द्धुकः प्राणापा॒नाभ्यां᳚ भवति । य ए॒वं ॅवेद॑ ।",
  "korvai": "(जु॒हुर् - मृ॑ज्याद् - भव॒तीति॑ - प्र॒त्यञ्च्य॒धस्ता᳚न् - मार्ष्टि॒ पञ्च॑ च)"
}