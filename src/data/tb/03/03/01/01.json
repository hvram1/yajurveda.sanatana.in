{
  "id": "TB 3.3.1.1",
  "classification": {
    "prasna": "3",
    "prapaataka": "3",
    "anuvaka": "1",
    "panchasat": "1"
  },
  "header": "TB 3.3.1.1",
  "anuvaka_header": "3.3.1     अनुवाकं   1 - स्त्रुख्संमार्गः",
  "samhita": "प्रत्यु॑ष्टꣳ॒॒ रक्षः॒ प्रत्यु॑ष्टा॒ अरा॑तय॒ इत्या॑ह । रक्ष॑सा॒-मप॑हत्यै । अ॒ग्नेर्व॒स्तेजि॑ष्ठेन॒ तेज॑सा॒ निष्ट॑पा॒मीत्या॑ह मेद्ध्य॒त्वाय॑ । स्रुचः॒ संमा᳚र्ष्टि । स्रु॒वमग्रे᳚ । पुमाꣳ॑ समे॒वाभ्यः॒ सꣳश्य॑ति मिथुन॒त्वाय॑ । अथ॑ जु॒हूम् । अथो॑प॒भृत᳚म् । अथ॑ ध्रु॒वाम् । अ॒सौ वै जु॒हूः",
  "korvai": "(जु॒हुर् - मृ॑ज्याद् - भव॒तीति॑ - प्र॒त्यञ्च्य॒धस्ता᳚न् - मार्ष्टि॒ पञ्च॑ च)"
}