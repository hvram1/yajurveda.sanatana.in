{
  "id": "TB 3.3.7.11",
  "classification": {
    "prasna": "3",
    "prapaataka": "3",
    "anuvaka": "7",
    "panchasat": "11"
  },
  "header": "TB 3.3.7.11",
  "anuvaka_header": "3.3.7     अनुवाकं   7 - आघारः",
  "samhita": "आ॒घा॒र-मा॒घार्य॑ ध्रु॒वाꣳ सम॑नक्ति । आ॒त्मन्ने॒व य॒ज्ञ्स्य॒ शिरः॒ प्रति॑दधाति । द्विः सम॑नक्ति । द्वौ हि प्रा॑णापा॒नौ । तदा॑हुः । त्रिरे॒व सम॑ञ्ज्यात् । त्रिधा॑तु॒ हि शिर॒ इति॑ । शिर॑ इवै॒तद्-य॒ज्ञ्स्य॑ । अथो॒ त्रयो॒ वै प्रा॒णाः । प्रा॒णाने॒वास्मि॑न् दधाति ( ) ॥ म॒खस्य॒ शिरो॑ऽसि॒ संज्योति॑षा॒ ज्योति॑रङ्क्ता॒मित्या॑ह । ज्योति॑रे॒वास्मा॑ उ॒परि॑ष्टाद्-दधाति । सु॒व॒र्गस्य॑ लो॒कस्यानु॑ख्यात्यै ।",
  "korvai": "(परि॑दधाति - प्रा॒णं द॑धाति॒ - हि य॒ज्ञो - घा॑रयति॒ - नम॒ इत्या॑ह - प॒श्चाद् - वी॒र्या॑णीत्या॑ह॒ - भा इत्या॑ह - भ॒जेत्या॑ह - ध्रु॒ - वैवास्मि॑न् दधाति॒ त्रीणि॑ च)"
}