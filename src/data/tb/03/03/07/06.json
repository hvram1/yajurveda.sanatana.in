{
  "id": "TB 3.3.7.6",
  "classification": {
    "prasna": "3",
    "prapaataka": "3",
    "anuvaka": "7",
    "panchasat": "6"
  },
  "header": "TB 3.3.7.6",
  "anuvaka_header": "3.3.7     अनुवाकं   7 - आघारः",
  "samhita": "अ॒ग्निर्वै दे॒वानां॒ ॅयष्टा᳚ । य ए॒व दे॒वानां॒ ॅयष्टा᳚ । तस्मा॑ ए॒व नम॑स्करोति ॥ जुह्वेह्य॒ग्निस्त्वा᳚ ह्वयति देवय॒ज्याया॒ उप॑भृ॒देहि॑ दे॒वस्त्वा॑ सवि॒ता ह्व॑यति देवय॒ज्याया॒ इत्या॑ह । आ॒ग्ने॒यी वै जु॒हूः । सा॒वि॒त्र्यु॑प॒भृत् । ताभ्या॑मे॒वैने॒ प्रसू॑त॒ आद॑त्ते ॥ अग्ना॑विष्णू॒ मा वा॒मव॑क्रमिष॒मित्या॑ह । अ॒ग्निः पु॒रस्ता᳚त् । विष्णु॑र्य॒ज्ञ्ः प॒श्चात्",
  "korvai": "(परि॑दधाति - प्रा॒णं द॑धाति॒ - हि य॒ज्ञो - घा॑रयति॒ - नम॒ इत्या॑ह - प॒श्चाद् - वी॒र्या॑णीत्या॑ह॒ - भा इत्या॑ह - भ॒जेत्या॑ह - ध्रु॒ - वैवास्मि॑न् दधाति॒ त्रीणि॑ च)"
}