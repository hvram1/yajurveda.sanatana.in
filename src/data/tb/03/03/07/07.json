{
  "id": "TB 3.3.7.7",
  "classification": {
    "prasna": "3",
    "prapaataka": "3",
    "anuvaka": "7",
    "panchasat": "7"
  },
  "header": "TB 3.3.7.7",
  "anuvaka_header": "3.3.7     अनुवाकं   7 - आघारः",
  "samhita": "ताभ्या॑मे॒व प्र॑ति॒ प्रोच्या॒त्याक्रा॑मति । विजि॑हाथां॒ मा मा॒ संता᳚प्त॒मित्या॒हाहिꣳ॑सायै । लो॒कं मे॑ लोककृतौ कृणुत॒मित्या॑ह । आ॒शिष॑मे॒वैतामाशा᳚स्ते ॥ विष्णोः॒ स्थान॑म॒सीत्या॑ह । य॒ज्ञो वै विष्णुः॑ । ए॒तत् खलु॒ वै दे॒वाना॒-मप॑राजित-मा॒यत॑नम् । यद्-य॒ज्ञ्ः । दे॒वाना॑मे॒वाप॑राजित आ॒यत॑ने तिष्ठति ॥ इ॒त इन्द्रो॑ अकृणोद्-वी॒र्या॑णीत्या॑ह",
  "korvai": "(परि॑दधाति - प्रा॒णं द॑धाति॒ - हि य॒ज्ञो - घा॑रयति॒ - नम॒ इत्या॑ह - प॒श्चाद् - वी॒र्या॑णीत्या॑ह॒ - भा इत्या॑ह - भ॒जेत्या॑ह - ध्रु॒ - वैवास्मि॑न् दधाति॒ त्रीणि॑ च)"
}