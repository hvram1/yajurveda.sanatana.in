{
  "id": "TB 3.3.7.1",
  "classification": {
    "prasna": "3",
    "prapaataka": "3",
    "anuvaka": "7",
    "panchasat": "1"
  },
  "header": "TB 3.3.7.1",
  "anuvaka_header": "3.3.7     अनुवाकं   7 - आघारः",
  "samhita": "अ॒ग्निना॒ वै होत्रा᳚ । दे॒वा असु॑रा-न॒भ्य॑भवन्न् । अ॒ग्नये॑ समि॒द्ध्यमा॑ना॒या-नु॑ब्रू॒हीत्या॑ह॒ भ्रातृ॑व्याभिभूत्यै । एक॑विꣳशति-मिद्ध्मदा॒रूणि॑ भवन्ति । ए॒क॒विꣳ॒॒शो वै पुरु॑षः । पुरु॑ष॒स्याप्त्यै᳚ । पञ्च॑दशेद्ध्मदा॒रूण्य॒-भ्याद॑धाति । पञ्च॑दश॒ वा अ॑र्द्धमा॒सस्य॒ रात्र॑यः । अ॒र्द्ध॒मा॒स॒शः स॑म्ॅवथ्स॒र आ᳚प्यते । त्रीन्-प॑रि॒धीन्-परि॑-दधाति",
  "korvai": "(परि॑दधाति - प्रा॒णं द॑धाति॒ - हि य॒ज्ञो - घा॑रयति॒ - नम॒ इत्या॑ह - प॒श्चाद् - वी॒र्या॑णीत्या॑ह॒ - भा इत्या॑ह - भ॒जेत्या॑ह - ध्रु॒ - वैवास्मि॑न् दधाति॒ त्रीणि॑ च)"
}