{
  "id": "TB 3.3.9.11",
  "classification": {
    "prasna": "3",
    "prapaataka": "3",
    "anuvaka": "9",
    "panchasat": "11"
  },
  "header": "TB 3.3.9.11",
  "anuvaka_header": "3.3.9     अनुवाकं   9 - प्रस्तरप्रहारादिकम्",
  "samhita": "अथो॒ यद्-वे॒दश्च॒ वेदि॑श्च॒ भव॑तः । मि॒थु॒न॒त्वाय॒ प्रजा᳚त्यै । प्र॒जाप॑ते॒र्वा ए॒तानि॒ श्मश्रू॑णि । यद्-वे॒दः । पत्नि॑या उ॒पस्थ॒ आस्य॑ति । मि॒थु॒नमे॒व क॑रोति । वि॒न्दते᳚ प्र॒जाम् । वे॒दꣳ होताऽऽह॑व॒नीया᳚थ्-स्तृ॒णन्ने॑ति । य॒ज्ञ्मे॒व तथ् सन्त॑नो॒त्योत्त॑रस्मा-दर्द्धमा॒सात् । तꣳ सन्त॑त॒मुत्त॑रेऽर्द्धमा॒स आल॑भते",
  "korvai": "(ति॒ष्ठ॒ती॒ - मे लो॒का - ग॑मयति॒ - द्यौर् वृष्टि॑मे॒वाव॑रुन्धे - प॒र्यध॑त्था॒ इत्या॑ह॒ - समि॑ष्ट्यै - भाग॒धेयं॑ - धत्त॒मित्या॑ह॒ - वा इ॑द्ध्म स॒म्ॅवृश्च॑ना॒ - न्यनु॑वित्त्यै - लभते॒ - यज॑मानः)"
}