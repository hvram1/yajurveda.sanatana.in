{
  "id": "TB 3.3.9.9",
  "classification": {
    "prasna": "3",
    "prapaataka": "3",
    "anuvaka": "9",
    "panchasat": "9"
  },
  "header": "TB 3.3.9.9",
  "anuvaka_header": "3.3.9     अनुवाकं   9 - प्रस्तरप्रहारादिकम्",
  "samhita": "प्र॒जा वै प॒शवः॑ सु॒म्नम् । प्र॒जामे॒व प॒शूना॒त्मन्ध॑त्ते । धु॒रि धु॒र्यौ॑ पात॒मित्या॑ह । जा॒या॒प॒त्योर्-गो॑पी॒थाय॑ ॥ अग्ने॑ऽदब्धायोऽशीततनो॒ इत्या॑ह । य॒था॒य॒जुरे॒वैतत् । पा॒हि मा॒ऽद्य दि॒वः पा॒हि प्रसि॑त्यै पा॒हि दुरि॑ष्ट्यै पा॒हि दु॑रद्म॒न्यै पा॒हि दुश्च॑रिता॒दित्या॑ह । आ॒शिष॑मे॒वैतामाशा᳚स्ते । अवि॑षं नः पि॒तुं कृ॑णु सु॒षदा॒ योनिꣳ॒॒ स्वाहेती᳚द्ध्म-स॒म्ॅवृश्च॑नान्यन्वाहार्य॒पच॑ने ऽभ्या॒धाय॑ फलीकरणहो॒मं जु॑होति । अति॑रिक्तानि॒ वा इ॑द्ध्म स॒म्ॅवृश्च॑नानि",
  "korvai": "(ति॒ष्ठ॒ती॒ - मे लो॒का - ग॑मयति॒ - द्यौर् वृष्टि॑मे॒वाव॑रुन्धे - प॒र्यध॑त्था॒ इत्या॑ह॒ - समि॑ष्ट्यै - भाग॒धेयं॑ - धत्त॒मित्या॑ह॒ - वा इ॑द्ध्म स॒म्ॅवृश्च॑ना॒ - न्यनु॑वित्त्यै - लभते॒ - यज॑मानः)"
}