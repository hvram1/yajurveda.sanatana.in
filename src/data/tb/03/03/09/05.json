{
  "id": "TB 3.3.9.5",
  "classification": {
    "prasna": "3",
    "prapaataka": "3",
    "anuvaka": "9",
    "panchasat": "5"
  },
  "header": "TB 3.3.9.5",
  "anuvaka_header": "3.3.9     अनुवाकं   9 - प्रस्तरप्रहारादिकम्",
  "samhita": "याव॒द्वा अ॑द्ध्व॒र्युः प्र॑स्त॒रं प्र॒हर॑ति । ताव॑द॒स्यायु॑र्मीयते । आ॒यु॒ष्पा अ॑ग्ने॒ऽस्यायु॑र्मे पा॒हीत्या॑ह । आयु॑रे॒वात्मन्-ध॑त्ते । याव॒द्वा अ॑द्ध्व॒र्युः प्र॑स्त॒रं प्र॒हर॑ति । ताव॑दस्य॒ चक्षु॑र्मीयते । च॒क्षु॒ष्पा अ॑ग्नेऽसि॒ चक्षु॑र्मे पा॒हीत्या॑ह । चक्षु॑रे॒वात्मन्-ध॑त्ते ॥ ध्रु॒वाऽसीत्या॑ह॒ प्रति॑ष्ठित्यै ॥ यं प॑रि॒धिं प॒र्यध॑त्था॒ इत्या॑ह",
  "korvai": "(ति॒ष्ठ॒ती॒ - मे लो॒का - ग॑मयति॒ - द्यौर् वृष्टि॑मे॒वाव॑रुन्धे - प॒र्यध॑त्था॒ इत्या॑ह॒ - समि॑ष्ट्यै - भाग॒धेयं॑ - धत्त॒मित्या॑ह॒ - वा इ॑द्ध्म स॒म्ॅवृश्च॑ना॒ - न्यनु॑वित्त्यै - लभते॒ - यज॑मानः)"
}