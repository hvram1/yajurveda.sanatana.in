{
  "id": "TB 3.3.9.12",
  "classification": {
    "prasna": "3",
    "prapaataka": "3",
    "anuvaka": "9",
    "panchasat": "12"
  },
  "header": "TB 3.3.9.12",
  "anuvaka_header": "3.3.9     अनुवाकं   9 - प्रस्तरप्रहारादिकम्",
  "samhita": "तं का॒लेका॑ल॒ आग॑ते यजते ॥ ब्र॒ह्म॒वा॒दिनो॑ वदन्ति । स त्वा अ॑द्ध्व॒र्युः स्या᳚त् । यो यतो॑ य॒ज्ञ्ं प्र॑यु॒ङ्क्ते । तदे॑नं प्रतिष्ठा॒पय॒तीति॑ । वाता॒द्वा अ॑द्ध्व॒र्युर्य॒ज्ञ्ं प्रयु॑ङ्क्ते । देवा॑ गातुविदो गा॒तुं ॅवि॒त्वा गा॒तुमि॒तेत्या॑ह । यत॑ ए॒व य॒ज्ञ्ं प्र॑यु॒ङ्क्ते । तदे॑नं॒ प्रति॑ष्ठापयति । प्रति॑तिष्ठति प्र॒जया॑ प॒शुभि॒र्-यज॑मानः ( ) ।",
  "korvai": "(ति॒ष्ठ॒ती॒ - मे लो॒का - ग॑मयति॒ - द्यौर् वृष्टि॑मे॒वाव॑रुन्धे - प॒र्यध॑त्था॒ इत्या॑ह॒ - समि॑ष्ट्यै - भाग॒धेयं॑ - धत्त॒मित्या॑ह॒ - वा इ॑द्ध्म स॒म्ॅवृश्च॑ना॒ - न्यनु॑वित्त्यै - लभते॒ - यज॑मानः)"
}