{
  "id": "TB 3.3.4.6",
  "classification": {
    "prasna": "3",
    "prapaataka": "3",
    "anuvaka": "4",
    "panchasat": "6"
  },
  "header": "TB 3.3.4.6",
  "anuvaka_header": "3.3.4     अनुवाकं   4 - आज्योत्पवनम्",
  "samhita": "ए॒षा हि विश्वे॑षां दे॒वानां᳚ त॒नूः । यदाज्य᳚म् ॥ तत्रो॒भयो᳚र्मीमाꣳ॒॒सा । जा॒मि स्यात् । यद्-यजु॒षाऽऽज्यं॒ ॅयजु॑षा॒ऽप उ॑त्पुनी॒यात् । छन्द॑सा॒ऽप उत्पु॑ना॒त्यजा॑मित्वाय । अथो॑ मिथुन॒त्वाय॑ । सा॒वि॒त्रि॒यर्चा । स॒वि॒तृप्र॑सूतं मे॒ कर्मा॑स॒दिति॑ । स॒वि॒तृप्र॑सूतमे॒वास्य॒ कर्म॑ भवति ( ) । प॒च्छो गा॑यत्रि॒या त्रिः॑ षमृद्ध॒त्वाय॑ । अ॒द्भिरे॒वौष॑धीः॒ संन॑यति । ओष॑धीभिः प॒शून् । प॒शुभि॒र्यज॑मानम् । शु॒क्रं त्वा॑ शु॒क्रायां॒ ज्योति॑स्त्वा॒ ज्योति॑ष्य॒र्चिस्त्वा॒ ऽर्चिषीत्या॑ह सर्व॒त्वाय॑ । पर्या᳚प्त्या॒ अन॑न्तरायाय ।",
  "korvai": "(ई॒क्ष॒त॒- आ॒ह॒-शा॒स्ते॒-लो॒का - दे॒वता॑ - भवति॒ षट्च॑)"
}