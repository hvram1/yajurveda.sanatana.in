{
  "id": "TB 3.3.6.2",
  "classification": {
    "prasna": "3",
    "prapaataka": "3",
    "anuvaka": "6",
    "panchasat": "2"
  },
  "header": "TB 3.3.6.2",
  "anuvaka_header": "3.3.6     अनुवाकं   6 - स्त्रुख्सादनम्",
  "samhita": "तेनापः॒ प्रोक्षि॑ताः ॥ अ॒ग्निर् दे॒वेभ्यो॒ निला॑यत । कृष्णो॑ रू॒पं कृ॒त्वा । स वन॒स्पती॒न् प्रावि॑शत् । कृष्णो᳚ऽस्याखरे॒ष्ठो᳚ऽग्नये᳚ त्वा॒ स्वाहेत्या॑ह । अ॒ग्नय॑ ए॒वैनं॒ जुष्टं॑ करोति । अथो॑ अ॒ग्नेरे॒व मेध॒मव॑रुन्धे ॥ वेदि॑रसि ब॒र्.॒हिषे᳚ त्वा॒ स्वाहेत्या॑ह । प्र॒जा वै ब॒र्.॒हिः । पृ॒थि॒वी वेदिः॑",
  "korvai": "(स्थेत्या॑ह - पृथि॒वी वेदि॒र् - यन्ति॑ - क्रि॒यते॒ - विष्णु॑र् - वी॒र्य॑संमितं - करो - त्याह - पाति॒ - नाम्नेत्या॑ह - लो॒के सा॑दयति॒ षट्च॑)"
}