{
  "id": "TB 3.3.6.5",
  "classification": {
    "prasna": "3",
    "prapaataka": "3",
    "anuvaka": "6",
    "panchasat": "5"
  },
  "header": "TB 3.3.6.5",
  "anuvaka_header": "3.3.6     अनुवाकं   6 - स्त्रुख्सादनम्",
  "samhita": "ऊ॒र्जा पृ॑थि॒वीं ग॑च्छ॒तेत्या॑ह । पृ॒थि॒व्यामे॒वोर्जं॑ दधाति । तस्मा᳚त् पृथि॒व्या ऊ॒र्जा भु॑ञ्जते । ग्र॒न्थिं ॅविस्रꣳ॑सयति । प्रज॑नयत्ये॒व तत् । ऊ॒र्द्ध्वं प्राञ्च॒मुद्गू॑ढं प्र॒त्यञ्च॒माय॑च्छति । तस्मा᳚त् प्रा॒चीनꣳ॒॒ रेतो॑ धीयते । प्र॒तीचीः᳚ प्र॒जा जा॑यन्ते ॥ विष्णोः॒ स्तूपो॒ऽसीत्या॑ह । य॒ज्ञो वै विष्णुः॑",
  "korvai": "(स्थेत्या॑ह - पृथि॒वी वेदि॒र् - यन्ति॑ - क्रि॒यते॒ - विष्णु॑र् - वी॒र्य॑संमितं - करो - त्याह - पाति॒ - नाम्नेत्या॑ह - लो॒के सा॑दयति॒ षट्च॑)"
}