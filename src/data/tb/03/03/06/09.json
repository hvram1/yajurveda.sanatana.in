{
  "id": "TB 3.3.6.9",
  "classification": {
    "prasna": "3",
    "prapaataka": "3",
    "anuvaka": "6",
    "panchasat": "9"
  },
  "header": "TB 3.3.6.9",
  "anuvaka_header": "3.3.6     अनुवाकं   6 - स्त्रुख्सादनम्",
  "samhita": "विश्व॑मे॒वायु॒र्-यज॑माने दधाति । इन्द्र॑स्य बा॒हुर॑सि॒ दक्षि॑ण॒ इत्या॑ह । इ॒न्द्रि॒यमे॒व यज॑माने दधाति । मि॒त्रावरु॑णौ त्वोत्तर॒तः परि॑धत्ता॒मित्या॑ह । प्रा॒णा॒पा॒नौ मि॒त्रावरु॑णौ । प्रा॒णा॒पा॒ना-वे॒वास्मि॑न् दधाति । सूर्य॑स्त्वा पु॒रस्ता᳚त् पा॒त्वित्या॑ह । रक्ष॑सा॒-मप॑हत्यै । कस्या᳚श्चिद॒भिश॑स्त्या॒ इत्या॑ह । अप॑रिमितादे॒वैनं॑ पाति ।",
  "korvai": "(स्थेत्या॑ह - पृथि॒वी वेदि॒र् - यन्ति॑ - क्रि॒यते॒ - विष्णु॑र् - वी॒र्य॑संमितं - करो - त्याह - पाति॒ - नाम्नेत्या॑ह - लो॒के सा॑दयति॒ षट्च॑)"
}