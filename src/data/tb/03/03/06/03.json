{
  "id": "TB 3.3.6.3",
  "classification": {
    "prasna": "3",
    "prapaataka": "3",
    "anuvaka": "6",
    "panchasat": "3"
  },
  "header": "TB 3.3.6.3",
  "anuvaka_header": "3.3.6     अनुवाकं   6 - स्त्रुख्सादनम्",
  "samhita": "प्र॒जा ए॒व पृ॑थि॒व्यां प्रति॑ष्ठापयति । ब॒र्.॒हिर॑सि स्रु॒ग्भ्यस्त्वा॒ स्वाहेत्या॑ह । प्र॒जा वै ब॒र्.॒हिः । यज॑मानः॒ स्रुचः॑ । यज॑मानमे॒व प्र॒जासु॒ प्रति॑ष्ठापयति ॥ दि॒वे त्वा॒ऽन्तरि॑क्षाय त्वा पृथि॒व्यै त्वेति॑ ब॒र्.॒हिरा॒साद्य॒ प्रोक्ष॑ति । ए॒भ्य ए॒वैनं॑ ॅलो॒केभ्यः॒ प्रोक्ष॑ति । अथ॒ ततः॑ स॒ह स्रु॒चा पु॒रस्ता᳚त् प्र॒त्यञ्चं॑ ग्र॒न्थिं प्रत्यु॑क्षति । प्र॒जा वै ब॒र्.॒हिः । यथा॒ सूत्यै॑ का॒ल आपः॑ पु॒रस्ता॒द्-यन्ति॑",
  "korvai": "(स्थेत्या॑ह - पृथि॒वी वेदि॒र् - यन्ति॑ - क्रि॒यते॒ - विष्णु॑र् - वी॒र्य॑संमितं - करो - त्याह - पाति॒ - नाम्नेत्या॑ह - लो॒के सा॑दयति॒ षट्च॑)"
}