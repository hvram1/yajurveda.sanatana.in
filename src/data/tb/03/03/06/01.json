{
  "id": "TB 3.3.6.1",
  "classification": {
    "prasna": "3",
    "prapaataka": "3",
    "anuvaka": "6",
    "panchasat": "1"
  },
  "header": "TB 3.3.6.1",
  "anuvaka_header": "3.3.6     अनुवाकं   6 - स्त्रुख्सादनम्",
  "samhita": "आपो॑ देवीरग्रेपुवो अग्रेगुव॒ इत्या॑ह । रू॒पमे॒वासा॑मे॒तन्-म॑हि॒मानं॒ ॅव्याच॑ष्टे । अग्र॑ इ॒मं ॅय॒ज्ञ्ं न॑य॒ताग्रे॑ य॒ज्ञ्प॑ति॒मित्या॑ह । अग्र॑ ए॒व य॒ज्ञ्ं न॑यन्ति । अग्रे॑ य॒ज्ञ्प॑तिम् । यु॒ष्मानिन्द्रो॑ऽवृणीत वृत्र॒तूर्ये॑ यू॒यमिन्द्र॑मवृणीद्ध्वं ॅवृत्र॒तूर्य॒ इत्या॑ह । वृ॒त्रꣳ ह॑ हनि॒ष्यन्निन्द्र॒ आपो॑ वव्रे । आपो॒ हेन्द्रं॑ ॅवव्रिरे । स॒ज्ञां-मे॒वासा॑-मे॒तथ्-सामा॑नं॒ ॅव्याच॑ष्टे । प्रोक्षि॑ताः॒ स्थेत्या॑ह",
  "korvai": "(स्थेत्या॑ह - पृथि॒वी वेदि॒र् - यन्ति॑ - क्रि॒यते॒ - विष्णु॑र् - वी॒र्य॑संमितं - करो - त्याह - पाति॒ - नाम्नेत्या॑ह - लो॒के सा॑दयति॒ षट्च॑)"
}