{
  "id": "TB 1.5.1.5",
  "classification": {
    "prasna": "1",
    "prapaataka": "5",
    "anuvaka": "1",
    "panchasat": "5"
  },
  "header": "TB 1.5.1.5",
  "anuvaka_header": "1.5.1     अनुवाकं   1 - नक्षत्रेष्टकामन्त्राः, विकृतिरूपचयनगताः",
  "samhita": "वसू॑नाꣳ॒॒ श्रवि॑ष्ठाः । भू॒तं प॒रस्ता॒द्-भूति॑र॒वस्ता᳚त् ॥ इन्द्र॑स्य-श॒तभि॑षक् । वि॒श्वव्य॑चाः प॒रस्ता᳚द्-वि॒श्वक्षि॑ति-र॒वस्ता᳚त् ॥ अ॒जस्यैक॑पदः॒ पूर्वे᳚ प्रोष्ठप॒दाः । वै॒श्वा॒न॒रं प॒रस्ता᳚द्-वैश्वावस॒व-म॒वस्ता᳚त् ॥ अहे᳚र्बु॒ध्निय॒-स्योत्त॑रे । अ॒भि॒षि॒ञ्चन्तः॑ प॒रस्ता॑-दभिषु॒ण्वन्तो॒ऽवस्ता᳚त् ॥ पू॒ष्णो रे॒वती᳚ । गावः॑ प॒रस्ता᳚द्-व॒थ्सा अ॒वस्ता᳚त् ( ) ॥ अ॒श्विनो॑रश्व॒युजौ᳚ । ग्रामः॑ प॒रस्ता॒थ्सेना॒ ऽवस्ता᳚त् ॥ य॒मस्या॑प॒भर॑णीः । अ॒प॒कर्.ष॑न्तः प॒रस्ता॑-दप॒वह॑न्तो॒ऽवस्ता᳚त् ॥ “पू॒र्णा-प॒श्चाद्{1}”, “यत्ते॑ दे॒वा अद॑धुः{2}” ।",
  "korvai": "(आ॒र्द्रम॒वस्ता॒द् - वह॑माना अ॒वस्ता॑ - द॒भ्यारू॑ढम॒वस्ता॒त् - पन्था॑ अ॒वस्ता᳚द् - व॒थ्सा अ॒वस्ता॒त् पञ्च॑ च)"
}