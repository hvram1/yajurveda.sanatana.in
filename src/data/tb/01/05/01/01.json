{
  "id": "TB 1.5.1.1",
  "classification": {
    "prasna": "1",
    "prapaataka": "5",
    "anuvaka": "1",
    "panchasat": "1"
  },
  "header": "TB 1.5.1.1",
  "anuvaka_header": "1.5.1     अनुवाकं   1 - नक्षत्रेष्टकामन्त्राः, विकृतिरूपचयनगताः",
  "samhita": "अ॒ग्नेः कृत्ति॑काः । शु॒क्रं प॒रस्ता॒-ज्ज्योति॑-र॒वस्ता᳚त् ॥ प्र॒जाप॑ते रोहि॒णी । आपः॑ प॒रस्ता॒दोष॑धयो॒ ऽवस्ता᳚त् ॥ सोम॑स्येन्व॒का वित॑तानि । प॒रस्ता॒द्वय॑न्तो॒ ऽवस्ता᳚त् ॥ रु॒द्रस्य॑ बा॒हू । मृ॒ग॒यवः॑ प॒रस्ता᳚द्विक्षा॒रो॑ऽवस्ता᳚त् ॥ अदि॑त्यै॒ पुन॑र्वसू । वातः॑ प॒रस्ता॑दा॒र्द्र-म॒वस्ता᳚त् ।",
  "korvai": "(आ॒र्द्रम॒वस्ता॒द् - वह॑माना अ॒वस्ता॑ - द॒भ्यारू॑ढम॒वस्ता॒त् - पन्था॑ अ॒वस्ता᳚द् - व॒थ्सा अ॒वस्ता॒त् पञ्च॑ च)"
}