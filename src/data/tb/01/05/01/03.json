{
  "id": "TB 1.5.1.3",
  "classification": {
    "prasna": "1",
    "prapaataka": "5",
    "anuvaka": "1",
    "panchasat": "3"
  },
  "header": "TB 1.5.1.3",
  "anuvaka_header": "1.5.1     अनुवाकं   1 - नक्षत्रेष्टकामन्त्राः, विकृतिरूपचयनगताः",
  "samhita": "दे॒वस्य॑ सवि॒तुर्. हस्तः॑ । प्र॒स॒वः प॒रस्ता᳚थ्-स॒॒निर॒वस्ता᳚त् ॥ इन्द्र॑स्य चि॒त्रा । ऋ॒तं प॒रस्ता᳚थ्-स॒त्य-म॒वस्ता᳚त् ॥ वा॒योर्-निष्ट्या᳚ व्र॒ततिः॑ । प॒रस्ता॒-दसि॑द्धि-र॒वस्ता᳚त् ॥ इ॒न्द्रा॒ग्नि॒योर् विशा॑खे । यु॒गानि॑ प॒रस्ता᳚त्-कृ॒षमा॑णा अ॒वस्ता᳚त् ॥ मि॒त्रस्या॑-नूरा॒धाः । अ॒भ्या॒रोह॑त्-प॒रस्ता॑-द॒भ्यारू॑ढ-म॒वस्ता᳚त् ।",
  "korvai": "(आ॒र्द्रम॒वस्ता॒द् - वह॑माना अ॒वस्ता॑ - द॒भ्यारू॑ढम॒वस्ता॒त् - पन्था॑ अ॒वस्ता᳚द् - व॒थ्सा अ॒वस्ता॒त् पञ्च॑ च)"
}