{
  "id": "TB 1.5.6.3",
  "classification": {
    "prasna": "1",
    "prapaataka": "5",
    "anuvaka": "6",
    "panchasat": "3"
  },
  "header": "TB 1.5.6.3",
  "anuvaka_header": "1.5.6     अनुवाकं   6 - चातुर्मास्यशेषा वपनविधि: (राजसूयब्राह्मणम्)",
  "samhita": "अथै॒तन्-मनु॑र्-व॒प्त्रे मि॑थु॒न-म॑पश्यत् । स श्मश्रू॒ण्यग्रे॑ऽवपत । अथो॑पप॒क्षौ । अथ॒ केशान्॑ । ततो॒ वै स प्राजा॑यत प्र॒जया॑ प॒शुभिः॑ । यस्यै॒वं ॅवप॑न्ति । प्र प्र॒जया॑ प॒शुभि॑र्-मिथु॒नैर् जा॑यते ॥ दे॒वा॒सु॒राः सम्ॅय॑त्ता आसन्न् । ते स॑म्ॅवथ्स॒रे व्याय॑च्छन्त । तान् दे॒वाश्चा॑तुर्-मा॒स्यैरे॒वाभि प्रायु॑ञ्जत",
  "korvai": "(ए॒त्ये॒- त्य॒ - यु॒ञ्ज॒ता - सु॑रा - एति - लो॒का - म॑न्यते)"
}