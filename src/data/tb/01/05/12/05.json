{
  "id": "TB 1.5.12.5",
  "classification": {
    "prasna": "1",
    "prapaataka": "5",
    "anuvaka": "12",
    "panchasat": "5"
  },
  "header": "TB 1.5.12.5",
  "anuvaka_header": "1.5.12    अनुवाकं   12 - सप्तछन्दांसि प्रपञ्च्यन्ते (आध्वरब्राह्मणम्)",
  "samhita": "ते बृ॑ह॒ती ए॒व भू॒त्वा । बृ॒ह॒तीमुप॒ सम॑श्रयताम् ॥ सो᳚ऽब्रवीत्-प्र॒जाप॑तिः । छन्दाꣳ॑सि॒ रथो॑ मे भवत । यु॒ष्माभि॑-र॒हमे॒त-मद्ध्वा॑न॒मनु॒ संच॑रा॒णीति॑ । तस्य॑ गाय॒त्री च॒ जग॑ती च प॒क्षाव॑भवताम् । उ॒ष्णिक्च॑ त्रि॒ष्टुप्च॒ प्रष्ट्यौ᳚ । अ॒नु॒ष्टुप्च॑ प॒ङ्क्तिश्च॒ धुर्यौ᳚ । बृ॒ह॒त्ये॑वोद्धिर॑भवत् । स ए॒तं छ॑न्दोर॒थमा॒स्थाय॑ ( ) । ए॒तमद्ध्वा॑न॒मनु॒ सम॑चरत् । ए॒तꣳ ह॒ वै छ॑न्दोर॒थमा॒स्थाय॑ । ए॒तमद्ध्वा॑न॒मनु॒ संच॑रति । येनै॒ष ए॒तथ् स॒चंर॑ति । य ए॒वं ॅवि॒द्वान्थ्-सोमे॑न॒ यज॑ते । य उ॑चैनमे॒वं ॅवेद॑ ।",
  "korvai": "(अ॒भ॒व॒न् - वाव सा दे॒वाक्ष॑रा बृह॒ - त्य॑दधा॒द् - द्वाद॑शा॒क्षरा᳚ण्यप॒च्छिद्या॑दधा - दा॒स्थाय॒ षट्च॑)"
}