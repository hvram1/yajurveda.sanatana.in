{
  "id": "TB 1.5.12.3",
  "classification": {
    "prasna": "1",
    "prapaataka": "5",
    "anuvaka": "12",
    "panchasat": "3"
  },
  "header": "TB 1.5.12.3",
  "anuvaka_header": "1.5.12    अनुवाकं   12 - सप्तछन्दांसि प्रपञ्च्यन्ते (आध्वरब्राह्मणम्)",
  "samhita": "यस्यां॒ तत् प्र॒त्यति॑ष्ठ॒दिति॑ ॥ यानि॑ च॒ छन्दाꣳ॑-स्य॒त्यरि॑च्यन्त । यानि॑ च॒ नोदभ॑वन्न् । तानि॒ निर्वी᳚र्याणि ही॒नान्य॑मन्यन्त । सा ऽब्र॑वीद्-बृह॒ती । मामे॒व भू॒त्वा । मामुप॒ सꣳ श्र॑य॒तेति॑ । च॒तुर्भि॑र॒क्षरै॑-रनु॒ष्टुग्-बृ॑ह॒तीं नोद॑भवत् । च॒तुर्भि॑र॒क्षरैः᳚ प॒ङ्क्तिर्-बृ॑ह॒ती-मत्य॑रिच्यत । तस्या॑मे॒तानि॑ च॒त्वार्य॒क्षरा᳚ण्य-प॒च्छिद्या॑-दधात्",
  "korvai": "(अ॒भ॒व॒न् - वाव सा दे॒वाक्ष॑रा बृह॒ - त्य॑दधा॒द् - द्वाद॑शा॒क्षरा᳚ण्यप॒च्छिद्या॑दधा - दा॒स्थाय॒ षट्च॑)"
}