{
  "id": "TB 1.5.10.7",
  "classification": {
    "prasna": "1",
    "prapaataka": "5",
    "anuvaka": "10",
    "panchasat": "7"
  },
  "header": "TB 1.5.10.7",
  "anuvaka_header": "1.5.10    अनुवाकं   10 - त्रिवृदादिस्तोमरूपाणि सोमङ्गानि. (आध्वरब्राह्मणम्)",
  "samhita": "मात्राꣳ॒॒ सायु॑ज्यꣳ सलो॒कतां᳚ गमयन्ति ॥ ते कु॒श्यौ᳚ । व्य॑घ्नन्न् । ते अ॑होरा॒त्रे अ॑भवताम् । अह॑रे॒व सु॒वर्णा॑ ऽभवत् । र॒ज॒ता रात्रिः॑ । स यदा॑दि॒त्य उ॒देति॑ । ए॒तामे॒व तथ्सु॒वर्णां᳚ कु॒शीमनु॒ समे॑ति । अथ॒ यद॑स्त॒मेति॑ । ए॒तामे॒व तद्-र॑ज॒तां कु॒शीमनु॒ सम्ॅवि॑शति ( ) ॥ प्र॒ह्रादो॑ ह॒ वै का॑याध॒वः । वि॒रोच॑नꣳ॒॒ स्वं पु॒त्रमुदा᳚स्यत् । स प्र॑द॒रो॑ऽभवत् । तस्मा᳚त् प्रद॒रादु॑द॒कं नाचा॑मेत् ।",
  "korvai": "(आ॒दि॒त्यः - प॑ञ्चद॒शस्य॒ मात्रा᳚ - स्तु॒वते॑ - पञ्चद॒शेनै॒व तद् यज॑मान॒माद॑दते - सप्तद॒शेनै॒व ह॑रन् - त्यादि॒त्यस्यै॒वैन॒न्तद् ॒ वि॑शति च॒त्वारि॑ च)"
}