{
  "id": "TB 1.5.5.3",
  "classification": {
    "prasna": "1",
    "prapaataka": "5",
    "anuvaka": "5",
    "panchasat": "3"
  },
  "header": "TB 1.5.5.3",
  "anuvaka_header": "1.5.5     अनुवाकं   5 - चातुर्मास्यशेषा वपनमन्त्राः, (राजसूयब्राह्मणम्)",
  "samhita": "इन्द्रो॑ म॒रुद्भिः॒ सखि॑भिः स॒ह ॥ अ॒ग्निस्ति॒ग्मेन॑ शो॒चिषा᳚ । तप॒ आक्रा᳚न्त-मु॒ष्णिहा᳚ । शिर॒स्तप॒स्याहि॑तम् । वै॒श्वा॒न॒रस्य॒ तेज॑सा । ऋ॒तेना᳚स्य॒ निव॑र्तये । स॒त्येन॒ परि॑वर्तये । तप॑सा॒ ऽस्यानु॑वर्तये । शि॒वेना॒स्योप॑वर्तये । श॒ग्मेना᳚स्या॒भिव॑र्तये",
  "korvai": "(परि॑वर्तये - स॒हा - भिव॑र्तय - उ॒ष्णिहा॑ - राद्ध्यासं॒ - न्यव॑र्तय॒न् - नुप॑वर्तये च॒त्वारि॑ च)"
}