{
  "id": "TB 1.5.9.2",
  "classification": {
    "prasna": "1",
    "prapaataka": "5",
    "anuvaka": "9",
    "panchasat": "2"
  },
  "header": "TB 1.5.9.2",
  "anuvaka_header": "1.5.9      अनुवाकं   9 - सोमशेषभूता इष्टयः. (आध्वरब्राह्मणम्)",
  "samhita": "तं ॅय॑ज्ञ्क्र॒तुभि॒र्नान्व॑विन्दन्न् । तमिष्टि॑भि॒-रन्वै᳚च्छन्न् । तमिष्टि॑भि॒-रन्व॑विन्दन्न् । तदिष्टी॑ना-मिष्टि॒त्वम् । एष्ट॑यो ह॒ वै नाम॑ । ता इष्ट॑य॒ इत्याच॑क्षते प॒रोक्षे॑ण । प॒रोक्ष॑प्रिया इव॒ हि दे॒वाः ॥ तस्मा॑ ए॒तमा᳚ग्नावैष्ण॒व-मेका॑दशकपालं दीक्ष॒णीयं॒ निर॑वपन्न् । तद॑प॒द्रुत्या॑तन्वत । तान्प॑त्नी सम्ॅया॒जान्त॒ उपा॑नयन्न्",
  "korvai": "(ऐ॒च्छ॒न् - न॒न॒यꣳ॒॒ - स्ति॒ष्ठ॒न्ते॒ - ऽनूच्या॒ - नूच्य॑ स्रु॒वेणा॑घा॒रमा॒घार्य॒ - रात्रि॑या ए॒व तद् दे॒वा अव॑र्तिं पा॒प्मानं॑ मृ॒त्युमप॑जघ्निरे - मि॒त्रावरु॑णौ॒ - +नव॑ च )"
}