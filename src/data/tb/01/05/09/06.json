{
  "id": "TB 1.5.9.6",
  "classification": {
    "prasna": "1",
    "prapaataka": "5",
    "anuvaka": "9",
    "panchasat": "6"
  },
  "header": "TB 1.5.9.6",
  "anuvaka_header": "1.5.9      अनुवाकं   9 - सोमशेषभूता इष्टयः. (आध्वरब्राह्मणम्)",
  "samhita": "ति॒स्रः परा॑ची॒राहु॑तीर्. हु॒त्वा । स्रु॒वेणो॑प॒सदं॑ जुहोति । उ॒ग्रं ॅवचो॒ अपा॑वधीं त्वे॒षं ॅवचो॒ अपा॑वधीꣳ॒॒ स्वाहेति॑ । अ॒श॒न॒या॒पि॒पा॒से ह॒ वा उ॒ग्रं ॅवचः॑ । एन॑श्च॒ वैर॑हत्यं च त्वे॒षं ॅवचः॑ । ए॒तमे॒व तच्च॑तुर्द्धा-विहि॒तं पा॒प्मानं॒ ॅयज॑मा॒नोऽप॑हते ॥ ते॑ऽभि॒नीयै॒वाहः॑ प॒शुमा-ऽल॑भन्त । अह्न॑ ए॒व तद्-दे॒वा अव॑र्तिं पा॒प्मानं॑ मृ॒त्युमप॑जघ्निरे । तेना॑भि॒नीये॑व॒ रात्रेः॒ प्राच॑रन्न् । रात्रि॑या ए॒व तद्-दे॒वा अव॑र्तिं पा॒प्मानं॑ मृ॒त्युमप॑जघ्निरे ।",
  "korvai": "(ऐ॒च्छ॒न् - न॒न॒यꣳ॒॒ - स्ति॒ष्ठ॒न्ते॒ - ऽनूच्या॒ - नूच्य॑ स्रु॒वेणा॑घा॒रमा॒घार्य॒ - रात्रि॑या ए॒व तद् दे॒वा अव॑र्तिं पा॒प्मानं॑ मृ॒त्युमप॑जघ्निरे - मि॒त्रावरु॑णौ॒ - +नव॑ च )"
}