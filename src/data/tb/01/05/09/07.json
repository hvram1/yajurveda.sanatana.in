{
  "id": "TB 1.5.9.7",
  "classification": {
    "prasna": "1",
    "prapaataka": "5",
    "anuvaka": "9",
    "panchasat": "7"
  },
  "header": "TB 1.5.9.7",
  "anuvaka_header": "1.5.9      अनुवाकं   9 - सोमशेषभूता इष्टयः. (आध्वरब्राह्मणम्)",
  "samhita": "तस्मा॑दभि॒नीयै॒वाहः॑ प॒शुमाल॑भेत । अह्न॑ ए॒व तद्-यज॑मा॒नो ऽव॑र्तिं पा॒प्मानं॒ भ्रातृ॑व्या॒नप॑नुदते । तेना॑भि॒नीये॑व॒ रात्रेः॒ प्रच॑रेत् । रात्रि॑या ए॒व तद्-यज॑मा॒नो ऽव॑र्तिं पा॒प्मानं॒ भ्रातृ॑व्या॒नप॑नुदते ॥ स ए॒ष उ॑पवस॒थीये ऽह॑न्-द्विदेव॒त्यः॑ प॒शुराल॑भ्यते । द्व॒यं ॅवा अ॒स्मिन् ॅलो॒के यज॑मानः । अस्थि॑ च माꣳ॒॒सं च॑ । अस्थि॑ चै॒व तेन॑ माꣳ॒॒सं च॒ यज॑मानः॒ सꣳ स्कु॑रुते ॥ ता वा ए॒ताः पञ्च॑ दे॒वताः᳚ । अ॒ग्नीषोमा॑-व॒ग्निर्-मि॒त्रावरु॑णौ ( )",
  "korvai": "(ऐ॒च्छ॒न् - न॒न॒यꣳ॒॒ - स्ति॒ष्ठ॒न्ते॒ - ऽनूच्या॒ - नूच्य॑ स्रु॒वेणा॑घा॒रमा॒घार्य॒ - रात्रि॑या ए॒व तद् दे॒वा अव॑र्तिं पा॒प्मानं॑ मृ॒त्युमप॑जघ्निरे - मि॒त्रावरु॑णौ॒ - +नव॑ च )"
}