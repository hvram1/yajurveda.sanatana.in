{
  "id": "TB 1.7.4.2",
  "classification": {
    "prasna": "1",
    "prapaataka": "7",
    "anuvaka": "4",
    "panchasat": "2"
  },
  "header": "TB 1.7.4.2",
  "anuvaka_header": "1.7.4     अनुवाकं   4 - देवसुवां हवींषि",
  "samhita": "वरु॑णो॒ धर्म॑पतीनाम् । ए॒तदे॒व सर्वं॑ भवति । स॒वि॒ता त्वा᳚ प्रस॒वानाꣳ॑ सुवता॒मिति॒ हस्तं॑ गृह्णाति॒ प्रसू᳚त्यै । ये दे॑वा देव॒सुवः॒ स्थेत्या॑ह । य॒था॒ य॒जुरे॒वै तत् । म॒ह॒ते क्ष॒त्राय॑ मह॒त आधि॑पत्याय मह॒ते जान॑राज्या॒येत्या॑ह । आ॒शिष॑मे॒वैतामाशा᳚स्ते । ए॒ष वो॑ भरता॒ राजा॒ सोमो॒ऽस्माकं॑ ब्राह्म॒णानाꣳ॒॒ राजेत्या॑ह । तस्मा॒थ्-सोम॑राजानो ब्राह्म॒णाः । प्रति॒ त्यन्नाम॑ रा॒ज्यम॑धा॒यीत्या॑ह",
  "korvai": "(स॒त्याना॑-मधा॒यीत्या॑-हातारी॒दित्या॑ह-क्रमत॒ एकं॑ च)"
}