{
  "id": "TB 1.7.9.6",
  "classification": {
    "prasna": "1",
    "prapaataka": "7",
    "anuvaka": "9",
    "panchasat": "6"
  },
  "header": "TB 1.7.9.6",
  "anuvaka_header": "1.7.9     अनुवाकं   9 - स्थारोहणम्. विजयः",
  "samhita": "त्रयोऽश्वा॑ भवन्ति । रथ॑श्चतु॒र्थः । तस्मा᳚-च्च॒तुर्जु॑होति । यदु॒भौ स॒हाव॒तिष्ठे॑ताम् । स॒मा॒नं ॅलो॒कमि॑याताम् । स॒ह स॑ग्रंही॒त्रा र॑थ॒वाह॑ने॒ रथ॒माद॑धाति । सु॒व॒र्गादे॒वैनं॑ ॅलो॒काद॒न्तर्द॑धाति । हꣳ॒॒सः शु॑चि॒षदित्या द॑धाति । ब्रह्म॑णै॒वैन॑-मुपाव॒हर॑ति । ब्रह्म॒णा ऽऽद॑धाति ( ) । अति॑च्छन्द॒सा ऽऽद॑धाति । अति॑च्छन्दा॒ वै सर्वा॑णि॒ छन्दाꣳ॑सि । सर्वे॑भिरे॒वैनं॒ छन्दो॑भि॒-राद॑धाति । वर्ष्म॒ वा ए॒षा छन्द॑साम् । यदति॑च्छन्दाः । यदति॑च्छन्दसा॒ दधा॑ति । वर्ष्मै॒वैनꣳ॑ समा॒नानां᳚ करोति ।",
  "korvai": "(प॒द्य॒न्ते॒ - द॒धा॒ति॒ - वी॒र्ये॑णेत्या॒हा - ना᳚त्यै॒ - प्रति॑ष्ठित्यै॒ - ब्रह्म॒णाऽऽद॑धाति स॒प्त च॑)"
}