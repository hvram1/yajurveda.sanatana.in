{
  "id": "TB 1.7.9.2",
  "classification": {
    "prasna": "1",
    "prapaataka": "7",
    "anuvaka": "9",
    "panchasat": "2"
  },
  "header": "TB 1.7.9.2",
  "anuvaka_header": "1.7.9     अनुवाकं   9 - स्थारोहणम्. विजयः",
  "samhita": "षड्वा ऋ॒तवः॑ । ऋ॒तुभि॑रे॒वैनं॑ ॅयुनक्ति । वि॒ष्णु॒क्र॒मान्-क्र॑मते । विष्णु॑रे॒व भू॒त्वेमान् ॅलो॒कान॒भिज॑यति । यः क्ष॒त्रियः॒ प्रति॑हितः । सो᳚ऽन्वार॑भते । रा॒ष्ट्रमे॒व भ॑वति । त्रि॒ष्टुभा॒ ऽन्वार॑भते । इ॒न्द्रि॒यं ॅवै त्रि॒ष्टुक् । इ॒न्द्रि॒यमे॒व यज॑माने दधाति",
  "korvai": "(प॒द्य॒न्ते॒ - द॒धा॒ति॒ - वी॒र्ये॑णेत्या॒हा - ना᳚त्यै॒ - प्रति॑ष्ठित्यै॒ - ब्रह्म॒णाऽऽद॑धाति स॒प्त च॑)"
}