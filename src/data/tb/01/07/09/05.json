{
  "id": "TB 1.7.9.5",
  "classification": {
    "prasna": "1",
    "prapaataka": "7",
    "anuvaka": "9",
    "panchasat": "5"
  },
  "header": "TB 1.7.9.5",
  "anuvaka_header": "1.7.9     अनुवाकं   9 - स्थारोहणम्. विजयः",
  "samhita": "नमो॑ मा॒त्रे पृ॑थि॒व्या इत्या॒हाहिꣳ॑ सायै । इय॑द॒स्या-यु॑र॒स्यायु॑र्मे धे॒हीत्या॑ह । आयुरे॒वात्मन्-ध॑त्ते । ऊर्ग॒स्यूर्जं॑ मे धे॒हीत्या॑ह । ऊर्ज॑म॒वात्मन् ध॑त्ते । युङ्ङ॑सि॒ वर्चो॑ऽसि॒ वर्चो॒ मयि॑ धे॒हीत्या॑ह । वर्च॑ ए॒वात्मन् ध॑त्ते । ए॒क॒धा ब्र॒ह्मण॒ उप॑ हरति । ए॒क॒धैव यज॑मान॒ आयु॒रूर्जं॒ ॅवर्चो॑ दधाति । र॒थ॒वि॒मो॒च॒नीया॑ जुहोति॒ प्रति॑ष्ठित्यै",
  "korvai": "(प॒द्य॒न्ते॒ - द॒धा॒ति॒ - वी॒र्ये॑णेत्या॒हा - ना᳚त्यै॒ - प्रति॑ष्ठित्यै॒ - ब्रह्म॒णाऽऽद॑धाति स॒प्त च॑)"
}