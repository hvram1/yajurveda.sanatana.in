{
  "id": "TB 1.7.8.5",
  "classification": {
    "prasna": "1",
    "prapaataka": "7",
    "anuvaka": "8",
    "panchasat": "5"
  },
  "header": "TB 1.7.8.5",
  "anuvaka_header": "1.7.8     अनुवाकं   8 - अभिषेकः",
  "samhita": "ओज॑ ए॒वास्मि॑न् दधाति । क्ष॒त्राणां᳚ क्ष॒त्रप॑तिर॒सीत्या॑ह । क्ष॒त्राणा॑मे॒वैनं॑ क्ष॒त्रप॑तिं करोति । अति॑ दि॒वस्पा॒हीत्या॑ह । अत्य॒न्यान् पा॒हीति॒ वावैतदा॑ह । स॒माव॑वृत्रन्न-ध॒रागुदी॑ची॒-रित्या॑ह । रा॒ष्ट्रमे॒वास्मि॑न् ध्रु॒वम॑कः । उ॒च्छेष॑णेन जुहोति । उ॒च्छेष॑णभागो॒ वै रु॒द्रः । भा॒ग॒धेये॑नै॒व रु॒द्रं नि॒रव॑दयते",
  "korvai": "(भ॒व॒ - त्या॒हुः॒ - पुरु॑ष॒ - ओज॒सेत्या॑ह - नि॒रव॑दयते - यजते॒ - जन्यो॒ द्वे च॑)"
}