{
  "id": "TB 1.7.8.1",
  "classification": {
    "prasna": "1",
    "prapaataka": "7",
    "anuvaka": "8",
    "panchasat": "1"
  },
  "header": "TB 1.7.8.1",
  "anuvaka_header": "1.7.8     अनुवाकं   8 - अभिषेकः",
  "samhita": "सोम॑स्य॒ त्विषि॑रसि॒ तवे॑व मे॒ त्विषि॑र्भूया॒दिति॑ शार्दूलच॒र्मोप॑स्तृणाति । यैव सोमे॒ त्विषिः॑ । या शा᳚र्दू॒ले । तामे॒वाव॑ रुन्धे । मृ॒त्योर्वा ए॒ष वर्णः॑ । यच्छा᳚र्दू॒लः । अ॒मृतꣳ॒॒ हिर॑ण्यम् । अ॒मृत॑मसि मृ॒त्योर्मा॑ पा॒हीति॒ हिर॑ण्य॒-मुपा᳚स्यति । अ॒मृत॑मे॒व मृ॒त्योर॒न्तर्-द्ध॑त्ते । श॒तमा॑नं भवति",
  "korvai": "(भ॒व॒ - त्या॒हुः॒ - पुरु॑ष॒ - ओज॒सेत्या॑ह - नि॒रव॑दयते - यजते॒ - जन्यो॒ द्वे च॑)"
}