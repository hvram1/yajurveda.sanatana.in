{
  "id": "TB 1.7.1.1",
  "classification": {
    "prasna": "1",
    "prapaataka": "7",
    "anuvaka": "1",
    "panchasat": "1"
  },
  "header": "TB 1.7.1.1",
  "anuvaka_header": "1.7.1     अनुवाकं   1 - शुनासीरीयेन्द्रतुरीयपञ्चावत्तीयापामार्गहोमाः",
  "samhita": "ए॒तद्-ब्रा᳚ह्मणान्ये॒व पञ्च॑ ह॒वीꣳषि॑ । अथेन्द्रा॑य॒ शुना॒सीरा॑य पुरो॒डाशं॒ द्वाद॑शकपालं॒ निर्व॑पति । स॒म्ॅव॒थ्स॒रो वा इन्द्रा॒ शुना॒सीरः॑ । स॒म्ॅव॒थ्स॒रेणै॒वास्मा॒ अन्न॒मव॑ रुन्धे । वा॒य॒व्यं॑ पयो॑ भवति । वा॒युर्वै वृष्ट्यै᳚ प्रदापयि॒ता । स ए॒वास्मै॒ वृष्टिं॒ प्रदा॑पयति । सौ॒र्य॑ एक॑कपालो भवति । सूर्ये॑ण॒ वा अ॒मुष्मि॑ॅल्लो॒के वृष्टि॑र्द्धृ॒ता । स ए॒वास्मै॒ वृष्टिं॒ नि य॑च्छति",
  "korvai": "(य॒च्छ॒ति॒ - वरु॑णं॒ तृती॑यं॒ - ॅविजि॑त्या - असृजत॒ - समृ॑द्ध्यै - हनो॒ - मित्र॑द्रु॒गिति॑ - हन्ति॒ - स्तृत्यै॒ त्रीणि॑ च)"
}