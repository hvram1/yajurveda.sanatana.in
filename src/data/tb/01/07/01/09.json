{
  "id": "TB 1.7.1.9",
  "classification": {
    "prasna": "1",
    "prapaataka": "7",
    "anuvaka": "1",
    "panchasat": "9"
  },
  "header": "TB 1.7.1.9",
  "anuvaka_header": "1.7.1     अनुवाकं   1 - शुनासीरीयेन्द्रतुरीयपञ्चावत्तीयापामार्गहोमाः",
  "samhita": "स्वकृ॑त॒ इरि॑णे जुहोति प्रद॒रे वा᳚ । ए॒तद् वै रक्ष॑सामा॒यत॑नम् । स्व ए॒वायत॑ने॒ रक्षाꣳ॑सि हन्ति । प॒र्ण॒मये॑न स्रु॒वेण॑ जुहोति । ब्रह्म॒ वै प॒र्णः । ब्रह्म॑णै॒व रक्षाꣳ॑सि हन्ति । दे॒वस्य॑ त्वा सवि॒तुः प्र॑स॒व इत्या॑ह । स॒वि॒तृप्र॑सूत ए॒व रक्षाꣳ॑सि हन्ति । ह॒तꣳ रक्षो ऽव॑धिष्म॒ रक्ष॒ इत्या॑ह । रक्ष॑साꣳ॒॒ स्तृत्यै᳚ ( ) । यद्वस्ते॒ तद्-दक्षि॑णा नि॒रव॑त्त्यै । अप्र॑तीक्ष॒मा य॑न्ति । रक्ष॑सा-म॒न्तर्.हि॑त्यै ।",
  "korvai": "(य॒च्छ॒ति॒ - वरु॑णं॒ तृती॑यं॒ - ॅविजि॑त्या - असृजत॒ - समृ॑द्ध्यै - हनो॒ - मित्र॑द्रु॒गिति॑ - हन्ति॒ - स्तृत्यै॒ त्रीणि॑ च)"
}