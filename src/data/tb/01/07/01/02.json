{
  "id": "TB 1.7.1.2",
  "classification": {
    "prasna": "1",
    "prapaataka": "7",
    "anuvaka": "1",
    "panchasat": "2"
  },
  "header": "TB 1.7.1.2",
  "anuvaka_header": "1.7.1     अनुवाकं   1 - शुनासीरीयेन्द्रतुरीयपञ्चावत्तीयापामार्गहोमाः",
  "samhita": "द्वा॒द॒श॒ग॒वꣳ सीरं॒ दक्षि॑णा॒ समृ॑द्ध्यै । दे॒वा॒सु॒राः सम्ॅय॑त्ता आसन्न् । ते दे॒वा अ॒ग्निम॑ब्रुवन्न् । त्वया॑ वी॒रेणासु॑रान॒-भिभ॑वा॒मेति॑ । सो᳚ऽब्रवीत् । त्रे॒धाऽहमा॒त्मानं॒ ॅविक॑रिष्य॒ इति॑ । स त्रे॒धा ऽऽत्मानं॒ ॅव्य॑कुरुत । अ॒ग्निं तृती॑यम् । रु॒द्रं तृती॑यम् । वरु॑णं॒ तृती॑यम्",
  "korvai": "(य॒च्छ॒ति॒ - वरु॑णं॒ तृती॑यं॒ - ॅविजि॑त्या - असृजत॒ - समृ॑द्ध्यै - हनो॒ - मित्र॑द्रु॒गिति॑ - हन्ति॒ - स्तृत्यै॒ त्रीणि॑ च)"
}