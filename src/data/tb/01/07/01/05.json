{
  "id": "TB 1.7.1.5",
  "classification": {
    "prasna": "1",
    "prapaataka": "7",
    "anuvaka": "1",
    "panchasat": "5"
  },
  "header": "TB 1.7.1.5",
  "anuvaka_header": "1.7.1     अनुवाकं   1 - शुनासीरीयेन्द्रतुरीयपञ्चावत्तीयापामार्गहोमाः",
  "samhita": "तꣳ सृ॒ष्टꣳ रक्षाꣳ॑स्यजिघाꣳसन्न् । स ए॒ताः प्र॒जाप॑ति-रा॒त्मनो॑ दे॒वता॒ निर॑मिमीत । ताभि॒र्वै स दि॒ग्भ्यो रक्षाꣳ॑सि॒ प्राणु॑दत । यत् प॑ञ्चाव॒त्तीयं॑ जु॒होति॑ । दि॒ग्भ्य ए॒व तद्-यज॑मानो॒ रक्षाꣳ॑सि॒ प्रणु॑दते । समू॑ढꣳ॒॒ रक्षः॒ संद॑ग्धꣳ॒॒ रक्ष॒ इत्या॑ह । रक्षाꣳ॑स्ये॒व संद॑हति । अ॒ग्नये॑ रक्षो॒घ्ने स्वाहेत्या॑ह । दे॒वता᳚भ्य ए॒व वि॑जिग्या॒नाभ्यो॑ भाग॒धेयं॑ करोति । प्र॒ष्टि॒वा॒ही रथो॒ दक्षि॑णा॒ समृ॑द्ध्यै",
  "korvai": "(य॒च्छ॒ति॒ - वरु॑णं॒ तृती॑यं॒ - ॅविजि॑त्या - असृजत॒ - समृ॑द्ध्यै - हनो॒ - मित्र॑द्रु॒गिति॑ - हन्ति॒ - स्तृत्यै॒ त्रीणि॑ च)"
}