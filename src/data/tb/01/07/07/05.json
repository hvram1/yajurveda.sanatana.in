{
  "id": "TB 1.7.7.5",
  "classification": {
    "prasna": "1",
    "prapaataka": "7",
    "anuvaka": "7",
    "panchasat": "5"
  },
  "header": "TB 1.7.7.5",
  "anuvaka_header": "1.7.7     अनुवाकं   7 - दिग्व्यास्थापनम्",
  "samhita": "षट्पु॒रस्ता॑-दभिषे॒कस्य॑ जुहोति । षडु॒परि॑ष्टात् । द्वाद॑श॒ सं प॑द्यन्ते । द्वाद॑श॒ मासाः᳚ सम्ॅवथ्स॒रः । स॒म्ॅव॒थ्स॒रः खलु॒ वै दे॒वानां॒ पूः । दे॒वाना॑मे॒व पुरं॑ मद्ध्य॒तो व्यव॑सर्पति । तस्य॒ न कुत॑श्च॒ नोपा᳚व्या॒धो भ॑वति । भू॒ताना॒-मवे᳚ष्टीर्-जुहोति । अत्रा᳚त्र॒ वै मृ॒त्युर्-जा॑यते । यत्र॑ यत्रै॒व मृ॒त्युर्-जाय॑ते ( ) । तत॑ ए॒वैन॒मव॑यजते । तस्मा᳚द्-राज॒सूये॑नेजा॒नः सर्व॒मायु॑रेति । सर्वे॒ ह्य॑स्य मृ॒त्यवोऽवे᳚ष्टाः । तस्मा᳚द्-राज॒सूये॑नेजा॒नो नाभिच॑रित॒वै । प्र॒त्यगे॑न-मभिचा॒रः स्तृ॑णुते ।",
  "korvai": "(रु॒न्धे॒-सम॑ष्ट्या-असिच्यत-स्थापयति॒-जाय॑ते॒ पञ्च॑ च)"
}