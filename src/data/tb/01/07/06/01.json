{
  "id": "TB 1.7.6.1",
  "classification": {
    "prasna": "1",
    "prapaataka": "7",
    "anuvaka": "6",
    "panchasat": "1"
  },
  "header": "TB 1.7.6.1",
  "anuvaka_header": "1.7.6     अनुवाकं   6 - अभिषेकार्थजलसंस्कारः",
  "samhita": "देवी॑रापः॒ सं मधु॑मती॒र्-मधु॑मतीभिः सृज्यद्ध्व॒मित्या॑ह । ब्रह्म॑णै॒वैनाः॒ सꣳ सृ॑जति । अना॑धृष्टाः सीद॒तेत्या॑ह । ब्रह्म॑णै॒वैनाः᳚ सादयति । अ॒न्त॒रा होतु॑श्च॒ धिष्णि॑यं ब्राह्मणाच्छꣳ॒॒ सिन॑श्च सादयति । आ॒ग्ने॒यो वै होता᳚ । ऐ॒न्द्रो ब्रा᳚ह्मणाच्छꣳ॒॒सी । तेज॑सा चै॒वेन्द्रि॒येण॑ चोभ॒यतो॑ रा॒ष्ट्रं परि॑गृह्णाति । हिर॑ण्ये॒नोत् पु॑नाति । आहु॑त्यै॒ हि प॒वित्रा᳚भ्यामुत्पु॒नन्ति॒ व्यावृ॑त्त्यै",
  "korvai": "(व्यावृ॑त्त्यै-दा॒त्रम॒सीत्या॑हा॒-मृतꣳ॒॒ हिर॑ण्य-मेकश॒तो-ग॑मय॒न्-त्याह॑-ब्राह्मा॒णा-\nना॒ष्ट्राभ्यः॑ पा॒तेत्या॑ह च॒त्वारि॑ च)"
}