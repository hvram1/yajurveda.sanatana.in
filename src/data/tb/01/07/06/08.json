{
  "id": "TB 1.7.6.8",
  "classification": {
    "prasna": "1",
    "prapaataka": "7",
    "anuvaka": "6",
    "panchasat": "8"
  },
  "header": "TB 1.7.6.8",
  "anuvaka_header": "1.7.6     अनुवाकं   6 - अभिषेकार्थजलसंस्कारः",
  "samhita": "इन्द्र॑स्य॒ वज्रो॑ऽसि॒ वार्त्र॑घ्न॒ इति॒ धनुः॒ प्रय॑च्छति॒ विजि॑त्यै । श॒त्रु॒बाध॑नाः॒ स्थेतीषून्॑ । शत्रू॑ने॒वास्य॑ बाधन्ते । पा॒त मा᳚ प्र॒त्यञ्चं॑ पा॒त मा॑ ति॒र्यञ्च॑म॒न्वञ्चं॑ मा पा॒तेत्या॑ह । ति॒स्रो वै श॑र॒व्याः᳚ । प्र॒तीची॑ ति॒रश्च्य॒नूची᳚ । ताभ्य॑ ए॒वैनं॑ पान्ति । दि॒ग्भ्यो मा॑ पा॒तेत्या॑ह । दि॒ग्भ्य ए॒वैनं॑ पान्ति । विश्वा᳚भ्यो मा ना॒ष्ट्राभ्यः॑ पा॒तेत्या॑ह ( ) । अप॑रिमितादे॒वैनं॑ पान्ति । हिर॑ण्यवर्णावु॒षसां᳚ ॅविरो॒क इति॑ त्रि॒ष्टुभा॑ बा॒हू उद्-गृ॑ह्णाति । इ॒न्द्रि॒यं ॅवै वी॒र्यं॑ त्रि॒ष्टुक् । इ॒न्द्रि॒यमे॒व वी॒र्य॑-मु॒परि॑ष्टादा॒त्मन्-ध॑त्ते ।",
  "korvai": "(व्यावृ॑त्त्यै-दा॒त्रम॒सीत्या॑हा॒-मृतꣳ॒॒ हिर॑ण्य-मेकश॒तो-ग॑मय॒न्-त्याह॑-ब्राह्मा॒णा-\nना॒ष्ट्राभ्यः॑ पा॒तेत्या॑ह च॒त्वारि॑ च)"
}