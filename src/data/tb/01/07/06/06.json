{
  "id": "TB 1.7.6.6",
  "classification": {
    "prasna": "1",
    "prapaataka": "7",
    "anuvaka": "6",
    "panchasat": "6"
  },
  "header": "TB 1.7.6.6",
  "anuvaka_header": "1.7.6     अनुवाकं   6 - अभिषेकार्थजलसंस्कारः",
  "samhita": "अ॒ग्निरे॒वैनं॒ गार्.ह॑पत्येनावति । इन्द्र॑ इन्द्रि॒येण॑ । पू॒षा प॒शुभिः॑ । मि॒त्रावरु॑णौ प्राणापा॒नाभ्या᳚म् । इन्द्रो॑ वृ॒त्राय॒ वज्र॒मुद॑यच्छत् । स दिव॑मलिखत् । सो᳚ऽर्य॒म्णः पन्था॑ अभवत् । स आवि॑न्ने॒ द्यावा॑पृथि॒वी धृ॒तव्र॑ते॒ इति॒ द्यावा॑पृथि॒वी उपा॑धावत् । स आ॒भ्यामे॒व प्रसू॑त॒ इन्द्रो॑ वृ॒त्राय॒ वज्रं॒ प्राह॑रत् । आवि॑न्ने॒ द्यावा॑पृथि॒वी धृ॒तव्र॑ते॒ इति॒ यदाह॑",
  "korvai": "(व्यावृ॑त्त्यै-दा॒त्रम॒सीत्या॑हा॒-मृतꣳ॒॒ हिर॑ण्य-मेकश॒तो-ग॑मय॒न्-त्याह॑-ब्राह्मा॒णा-\nना॒ष्ट्राभ्यः॑ पा॒तेत्या॑ह च॒त्वारि॑ च)"
}