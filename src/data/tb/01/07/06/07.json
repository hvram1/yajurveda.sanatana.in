{
  "id": "TB 1.7.6.7",
  "classification": {
    "prasna": "1",
    "prapaataka": "7",
    "anuvaka": "6",
    "panchasat": "7"
  },
  "header": "TB 1.7.6.7",
  "anuvaka_header": "1.7.6     अनुवाकं   6 - अभिषेकार्थजलसंस्कारः",
  "samhita": "आ॒भ्यामे॒व प्रसू॑तो॒ यज॑मानो॒ वज्रं॒ भ्रातृ॑व्याय॒ प्रह॑रति । आवि॑न्ना दे॒व्यदि॑तिर्-विश्वरू॒पीत्या॑ह । इ॒यं ॅवै दे॒व्यदि॑तिर्-विश्वरू॒पी । अ॒स्यामे॒व प्रति॑ तिष्ठति । आवि॑न्नो॒ऽयम॒सावा॑मुष्याय॒णो᳚ऽस्यां ॅवि॒श्य॑स्मिन् रा॒ष्ट्र इत्या॑ह । वि॒शैवैनꣳ॑ रा॒ष्ट्रेण॒ सम॑र्द्धयति । म॒ह॒ते क्ष॒त्राय॑ मह॒त आधि॑पत्याय मह॒ते जान॑राज्या॒येत्या॑ह । आ॒शिष॑मे॒वैतामाशा᳚स्ते । ए॒ष वो॑ भरता॒ राजा॒ सोमो॒ऽस्माकं॑ ब्राह्म॒णानाꣳ॒॒ राजेत्या॑ह । तस्मा॒थ् सोम॑राजानो ब्राह्म॒णाः",
  "korvai": "(व्यावृ॑त्त्यै-दा॒त्रम॒सीत्या॑हा॒-मृतꣳ॒॒ हिर॑ण्य-मेकश॒तो-ग॑मय॒न्-त्याह॑-ब्राह्मा॒णा-\nना॒ष्ट्राभ्यः॑ पा॒तेत्या॑ह च॒त्वारि॑ च)"
}