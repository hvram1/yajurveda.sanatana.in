{
  "id": "TB 1.7.10.4",
  "classification": {
    "prasna": "1",
    "prapaataka": "7",
    "anuvaka": "10",
    "panchasat": "4"
  },
  "header": "TB 1.7.10.4",
  "anuvaka_header": "1.7.10    अनुवाकं   10 - आसने समुपवेशः सर्वैस्सेव्यत्वं च",
  "samhita": "मि॒त्रो॑ऽसि सु॒शेव॒ इत्या॑ह । जग॑ती-मे॒वैतेना॑भि॒व्याह॑रति । स॒त्यमे॒ता दे॒वताः᳚ । स॒त्यमे॒तानि॒ छन्दाꣳ॑सि । स॒त्यमे॒वाव॑ रुन्धे । वरु॑णोऽसि स॒त्यध॒र्मेत्या॑ह । अ॒नु॒ष्टुभ॑-मे॒वैतेना॑भि॒व्याह॑रति । स॒त्या॒नृ॒ते वा अ॑नु॒ष्टुप् । स॒त्या॒नृ॒ते वरु॑णः । स॒त्या॒नृ॒ते ए॒वाव॑रुन्धे",
  "korvai": "(दे॒वैरित्या॑ह - स॒त्यस॑वं करोति - त्रि॒ष्टुभ॑मे॒वैतेना॑भि॒ व्याह॑रति- सत्यानृ॒ते ए॒वाव॑रुन्धे - करोति - श॒तेन्द्रि॑यः॒ षट्च॑)"
}