{
  "id": "TB 1.7.10.3",
  "classification": {
    "prasna": "1",
    "prapaataka": "7",
    "anuvaka": "10",
    "panchasat": "3"
  },
  "header": "TB 1.7.10.3",
  "anuvaka_header": "1.7.10    अनुवाकं   10 - आसने समुपवेशः सर्वैस्सेव्यत्वं च",
  "samhita": "ब्रह्मा(3)न्त्वꣳ रा॑जन्-ब्र॒ह्माऽसीन्द्रो॑ऽसि स॒त्यौजा॒ इत्या॑ह । इन्द्र॑मे॒वैनꣳ॑ स॒त्यौज॑सं करोति । ब्रह्मा(3)न्त्वꣳ रा॑जन्-ब्र॒ह्माऽसि॑ मि॒त्रो॑ऽसि सु॒शेव॒ इत्या॑ह । मि॒त्रमे॒वैनꣳ॑ सु॒शेवं॑ करोति । ब्रह्मा(3)न्त्वꣳ रा॑जन्-ब्र॒ह्माऽसि॒ वरु॑णोऽसि स॒त्यध॒र्मेत्या॑ह । वरु॑णमे॒वैनꣳ॑ स॒त्यध॑र्माणं करोति । स॒वि॒ताऽसि॑ स॒त्यस॑व॒ इत्या॑ह । गा॒य॒त्री-मे॒वैतेना॑भि॒व्याह॑रति । इन्द्रो॑ऽसि स॒त्यौजा॒ इत्या॑ह । त्रि॒ष्टुभ॑-मे॒वैतेना॑भि॒-व्याह॑रति",
  "korvai": "(दे॒वैरित्या॑ह - स॒त्यस॑वं करोति - त्रि॒ष्टुभ॑मे॒वैतेना॑भि॒ व्याह॑रति- सत्यानृ॒ते ए॒वाव॑रुन्धे - करोति - श॒तेन्द्रि॑यः॒ षट्च॑)"
}