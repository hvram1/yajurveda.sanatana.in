{
  "id": "TB 1.7.10.2",
  "classification": {
    "prasna": "1",
    "prapaataka": "7",
    "anuvaka": "10",
    "panchasat": "2"
  },
  "header": "TB 1.7.10.2",
  "anuvaka_header": "1.7.10    अनुवाकं   10 - आसने समुपवेशः सर्वैस्सेव्यत्वं च",
  "samhita": "वै॒श्व॒दे॒व्यो॑ वै प्र॒जाः । ता ए॒वाद्याः᳚ कुरुते । क्ष॒त्रस्य॒ नाभि॑रसि क्ष॒त्रस्य॒ योनि॑-र॒सीत्य॑धीवा॒समा-स्तृ॑णाति सयोनि॒त्वाय॑ । स्यो॒नामासी॑द सु॒षदा॒मासी॒देत्या॑ह । य॒था॒ य॒जुरे॒वै तत् । मा त्वा॑ हिꣳसी॒न् मा मा॑ हिꣳसी॒दित्या॒हा-हिꣳ॑सायै । निष॑साद धृ॒तव्र॑तो॒ वरु॑णः प॒स्त्या᳚स्वा साम्रा᳚ज्याय सु॒क्रतु॒रित्या॑ह । साम्रा᳚ज्यमे॒वैनꣳ॑ सु॒क्रतुं॑ करोति । ब्रह्मा(3)न्त्वꣳ रा॑जन्-ब्र॒ह्माऽसि॑ सवि॒ताऽसि॑ स॒त्यस॑व॒ इत्या॑ह । स॒वि॒तार॑-मे॒वैनꣳ॑ स॒त्यस॑वं करोति",
  "korvai": "(दे॒वैरित्या॑ह - स॒त्यस॑वं करोति - त्रि॒ष्टुभ॑मे॒वैतेना॑भि॒ व्याह॑रति- सत्यानृ॒ते ए॒वाव॑रुन्धे - करोति - श॒तेन्द्रि॑यः॒ षट्च॑)"
}