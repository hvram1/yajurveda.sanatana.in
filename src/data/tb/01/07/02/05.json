{
  "id": "TB 1.7.2.5",
  "classification": {
    "prasna": "1",
    "prapaataka": "7",
    "anuvaka": "2",
    "panchasat": "5"
  },
  "header": "TB 1.7.2.5",
  "anuvaka_header": "1.7.2     अनुवाकं   2 - देविकावहवींषि",
  "samhita": "वृ॒द्धानिन्द्रः॒ प्रय॑च्छति । पौ॒ष्णश्च॒रुर्-भ॑वति । इ॒यं ॅवै पू॒षा । अ॒स्यामे॒व प्रति॑ तिष्ठति । श्या॒मो दक्षि॑णा॒ समृ॑द्ध्यै । ब॒हु वै पुरु॑षोऽमे॒द्ध्य-मुप॑गच्छति । वै॒श्वा॒न॒रं द्वाद॑शकपालं॒ निर्व॑पति । स॒म्ॅव॒थ्स॒रो वा अ॒ग्निर्-वै᳚श्वान॒रः । स॒म्ॅव॒थ्स॒रेणै॒वैनꣳ॑ स्वदयति । हिर॑ण्यं॒ दक्षि॑णा",
  "korvai": "(ऐ॒न्द्रा॒वै॒ष्णा॒वमेका॑दशकपालं॒-ॅयदृ॑ष॒भो- दधा॑ति-पू॒षा प॒शून् प्रज॑नयति॒-हिर॑ण्यं॒ दक्षि॑णा॒-दक्षि॒णैकं॑ च)"
}