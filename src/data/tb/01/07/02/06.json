{
  "id": "TB 1.7.2.6",
  "classification": {
    "prasna": "1",
    "prapaataka": "7",
    "anuvaka": "2",
    "panchasat": "6"
  },
  "header": "TB 1.7.2.6",
  "anuvaka_header": "1.7.2     अनुवाकं   2 - देविकावहवींषि",
  "samhita": "प॒वित्रं॒ ॅवै हिर॑ण्यम् । पु॒नात्ये॒वैन᳚म् । ब॒हु वै रा॑ज॒न्यो ऽनृ॑तं करोति । उप॑ जा॒म्यै हर॑ते । जि॒नाति॑ ब्राह्म॒णम् । वद॒त्यनृ॑तम् । अनृ॑ते॒ खलु॒ वै क्रि॒यमा॑णे॒ वरु॑णो गृह्णाति । वा॒रु॒णं ॅय॑व॒मयं॑ च॒रुं निर्व॑पति । व॒रु॒ण॒पा॒शादे॒वैनं॑ मुञ्चति । अश्वो॒ दक्षि॑णा ( ) । वा॒रु॒णो हि दे॒वत॒याऽश्वः॒ समृ॑द्ध्यै ।",
  "korvai": "(ऐ॒न्द्रा॒वै॒ष्णा॒वमेका॑दशकपालं॒-ॅयदृ॑ष॒भो- दधा॑ति-पू॒षा प॒शून् प्रज॑नयति॒-हिर॑ण्यं॒ दक्षि॑णा॒-दक्षि॒णैकं॑ च)"
}