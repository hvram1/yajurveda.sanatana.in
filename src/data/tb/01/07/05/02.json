{
  "id": "TB 1.7.5.2",
  "classification": {
    "prasna": "1",
    "prapaataka": "7",
    "anuvaka": "5",
    "panchasat": "2"
  },
  "header": "TB 1.7.5.2",
  "anuvaka_header": "1.7.5     अनुवाकं   5 - अभिषेकार्थमपांग्रहग्रहणम्",
  "samhita": "ऊ॒र्मि॒मन्त॑मे॒वैनं॑ करोति । वृ॒ष॒से॒नो॑ऽसीत्या॑ह । सेना॑मे॒वास्य॒ सꣳश्य॑ति । व्र॒ज॒क्षितः॒ स्थेत्या॑ह । ए॒ता वा अ॒पां ॅविशः॑ । विश॑मे॒वास्मै॒ पर्यू॑हति । म॒रुता॒मोजः॒ स्थेत्या॑ह । अन्नं॒ ॅवै म॒रुतः॑ । अन्न॑मे॒वा व॑रुन्धे । सूर्य॑वर्चसः॒ स्थेत्या॑ह",
  "korvai": "(ऊ॒र्मिरित्या॑ह॒ - सूर्य॑वर्चसः॒ स्थेत्या॑ह - ब्रह्मवर्च॒स्य॑क - स्तेज॒स्याः᳚ स्थेत्या॑है॒व - पुरु॑षः॒ षट्च॑)"
}