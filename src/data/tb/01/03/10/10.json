{
  "id": "TB 1.3.10.10",
  "classification": {
    "prasna": "1",
    "prapaataka": "3",
    "anuvaka": "10",
    "panchasat": "10"
  },
  "header": "TB 1.3.10.10",
  "anuvaka_header": "1.3.10    अनुवाकं   10 - पिण्डपितृयज्ञ्ः दर्शपूर्णमासब्राह्मणशेषः",
  "samhita": "दे॒वानां॒ ॅवा इत॑रे य॒ज्ञाः । तेन॒ वा ए॒तत् पि॑तृलो॒के च॑रति ॥ यत् पि॒तृभ्यः॑ क॒रोति॑ । स ई᳚श्व॒रः प्रमे॑तोः । प्रा॒जा॒प॒त्यय॒र्चा पुन॒रैति॑ । य॒ज्ञो वै प्र॒जाप॑तिः । य॒ज्ञेनै॒व स॒ह पुन॒रैति॑ । न प्र॒मायु॑को भवति ॥ पि॒तृ॒लो॒के वा ए॒तद्-यज॑मानश्चरति । यत् पि॒तृभ्यः॑ क॒रोति॑ ( ) । स ई᳚श्व॒र आर्ति॒मार्तोः᳚ । प्र॒जाप॑ति॒-स्त्वावैनं॒ तत॒ उन्ने॑तुमर्.ह॒तीत्या॑हुः । यत् प्रा॑जाप॒त्यय॒र्चा पुन॒रैति॑ । प्र॒जाप॑तिरे॒वैनं॒ तत॒ उन्न॑यति । नार्ति॒मार्च्छ॑ति॒ यज॑मानः ।",
  "korvai": "(इत्य॑ - श्ञुते - पद्यन्ते - पद्यन्ते॒ षड्वा ऋ॒तवो॑ - वर्त॒तेऽ - ह॑विः स्या॒न् - नेदी॑यः॒ - स्थ - य॒ज्ञो - यज॑मानश्चरति॒ यत् पि॒तृभ्यः॑ क॒रोति॒ पञ्च॑ च)"
}