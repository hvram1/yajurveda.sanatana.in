{
  "id": "TB 1.3.10.2",
  "classification": {
    "prasna": "1",
    "prapaataka": "3",
    "anuvaka": "10",
    "panchasat": "2"
  },
  "header": "TB 1.3.10.2",
  "anuvaka_header": "1.3.10    अनुवाकं   10 - पिण्डपितृयज्ञ्ः दर्शपूर्णमासब्राह्मणशेषः",
  "samhita": "तमे᳚भ्यः॒ पुन॑रददुः । तस्मा᳚त्-पि॒तृभ्यः॑ पूर्वे॒द्युः क्रि॑यते । यत् पि॒तृभ्यः॑ पूर्वे॒द्युः क॒रोति॑ । पि॒तृभ्य॑ ए॒व तद्-य॒ज्ञ्ं नि॒ष्क्रीय॒ यज॑मानः॒ प्रत॑नुते ॥ सोमा॑य पि॒तृपी॑ताय स्व॒धा नम॒ इत्या॑ह । पि॒तुरे॒वाधि॑ सोमपी॒थमव॑ रुन्धे । न हि पि॒ता प्र॒मीय॑माण॒ आहै॒ष सो॑मपी॒थ इति॑ । इ॒न्द्रि॒यं ॅवै सो॑मपी॒थः । इ॒न्द्रि॒यमे॒व सो॑मपी॒थमव॑-रुन्धे । तेन᳚न्द्रि॒येण॑ द्वि॒तीयां᳚ जा॒याम॒भ्य॑श्ञुते ।",
  "korvai": "(इत्य॑ - श्ञुते - पद्यन्ते - पद्यन्ते॒ षड्वा ऋ॒तवो॑ - वर्त॒तेऽ - ह॑विः स्या॒न् - नेदी॑यः॒ - स्थ - य॒ज्ञो - यज॑मानश्चरति॒ यत् पि॒तृभ्यः॑ क॒रोति॒ पञ्च॑ च)"
}