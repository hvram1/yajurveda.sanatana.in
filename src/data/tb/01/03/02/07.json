{
  "id": "TB 1.3.2.7",
  "classification": {
    "prasna": "1",
    "prapaataka": "3",
    "anuvaka": "2",
    "panchasat": "7"
  },
  "header": "TB 1.3.2.7",
  "anuvaka_header": "1.3.2      अनुवाकं   2 - वाजपेयस्य विधिः",
  "samhita": "तस्मा॒द्-गाय॑तश्च म॒त्तस्य॑ च॒ न प्र॑ति॒गृह्य᳚म् । यत् प्र॑तिगृह्णी॒यात् । शम॑लं॒ प्रति॑गृह्णीयात् ॥ सर्वा॒ वा ए॒तस्य॒ वाचो ऽव॑रुद्धाः । यो वा॑जपेयया॒जी । या पृ॑थि॒व्यां ॅयाऽग्नौ या र॑थन्त॒रे । याऽन्तरि॑क्षे॒ या वा॒यौ या वा॑मदे॒व्ये । या दि॒वि याऽऽदि॒त्ये या बृ॑ह॒ति । याऽफ्सु यौष॑धीषु॒ या वन॒स्पति॑षु ॥ तस्मा᳚द् वाजपेयया॒ज्यार्त्वि॑जीनः ( ) । सर्वा॒ ह्य॑स्य॒ वाचो ऽव॑रुद्धाः ।",
  "korvai": "(धा॒वा॒मेति॒ - ज्यैष्ठ्या॑य॒ - वेद॑ - ब्र॒ह्मा जा॑यते-वाज॒पेयः॒-सुरा-ऽऽर्त्वि॑जीन॒ एकं॑ च )"
}