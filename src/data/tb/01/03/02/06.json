{
  "id": "TB 1.3.2.6",
  "classification": {
    "prasna": "1",
    "prapaataka": "3",
    "anuvaka": "2",
    "panchasat": "6"
  },
  "header": "TB 1.3.2.6",
  "anuvaka_header": "1.3.2      अनुवाकं   2 - वाजपेयस्य विधिः",
  "samhita": "अप्ये॒व नोऽत्रा॒स्त्विति॑ । तेभ्य॑ ए॒ता उज्जि॑तीः॒ प्राय॑च्छत् ॥ ता वा ए॒ता उज्जि॑तयो॒ व्याख्या॑यन्ते । य॒ज्ञ्स्य॑ सर्व॒त्वाय॑ । दे॒वता॑ना॒-मनि॑र्भागाय ॥ दे॒वा वै ब्रह्म॑ण॒श्चान्न॑स्य च॒ शम॑ल॒मपा᳚घ्नन्न् । यद्-ब्रह्म॑णः॒ शम॑ल॒मासी᳚त् । सा गाथा॑ नाराशꣳ॒॒स्य॑ भवत् । यदन्न॑स्य । सा सुरा᳚ ।",
  "korvai": "(धा॒वा॒मेति॒ - ज्यैष्ठ्या॑य॒ - वेद॑ - ब्र॒ह्मा जा॑यते-वाज॒पेयः॒-सुरा-ऽऽर्त्वि॑जीन॒ एकं॑ च )"
}