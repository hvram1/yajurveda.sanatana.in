{
  "id": "TB 1.3.8.5",
  "classification": {
    "prasna": "1",
    "prapaataka": "3",
    "anuvaka": "8",
    "panchasat": "5"
  },
  "header": "TB 1.3.8.5",
  "anuvaka_header": "1.3.8      अनुवाकं   8 - अन्नहोमाः, अभिषेकश्च",
  "samhita": "इ॒न्द्रि॒यस्याव॑रुद्ध्यै ॥ अनि॑रुक्ताभिः प्रातस्सव॒ने स्तु॑वते । अनि॑रुक्तः प्र॒जाप॑तिः । प्र॒जाप॑ते॒राप्त्यै᳚ । वाज॑वतीभि॒र्-माद्ध्य॑न्दिने । अन्नं॒ ॅवै वाजः॑ । अन्न॑मे॒वा-व॑रुन्धे । शि॒पि॒वि॒ष्टव॑तीभि-स्तृतीयसव॒ने । य॒ज्ञो वै विष्णुः॑ । प॒शवः॒ शिपिः॑ ( ) । य॒ज्ञ् ए॒व प॒शुषु॒ प्रति॑ तिष्ठति ॥ बृ॒हदन्त्यं॑ भवति । अन्त॑मे॒वैनꣳ॑ श्रि॒यै ग॑मयति ।",
  "korvai": "(अ॒श्ञी॒या - दन्न॑स्यान्न॒स्या व॑रुद्ध्या॒ - इन्द्र॑स्य त्वा॒ साम्रा᳚ज्येना॒भिषि॑ञ्चा॒ मीत्या॑ह-वाज॒सृतः॒ - शिपि॒ स्त्रीणि॑ च)"
}