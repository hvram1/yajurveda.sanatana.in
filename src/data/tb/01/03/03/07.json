{
  "id": "TB 1.3.3.7",
  "classification": {
    "prasna": "1",
    "prapaataka": "3",
    "anuvaka": "3",
    "panchasat": "7"
  },
  "header": "TB 1.3.3.7",
  "anuvaka_header": "1.3.3      अनुवाकं   3 - तस्यग्रहविशेषाः",
  "samhita": "तस्मा᳚द् वाजपेयया॒जी पू॒तो मेद्ध्यो॑ दक्षि॒ण्यः॑ ॥ प्राङुद्-द्र॑वति सोमग्र॒हैः । अ॒मुमे॒व तैर् लो॒क-म॒भिज॑यति । प्र॒त्यङ्ख्सु॑रा ग्र॒हैः । इ॒ममे॒व तैर् लो॒क-म॒भिज॑यति ॥ प्रति॑ष्ठन्ति सोमग्र॒हैः । याव॑दे॒व स॒त्यम् । तेन॑ सूयते ॥ वा॒ज॒सृद्भ्यः॑ सुराग्र॒हान्. ह॑रन्ति । अनृ॑तेनै॒व विशꣳ॒॒ सꣳसृ॑जति ( ) ॥ हि॒र॒ण्य॒पा॒त्रं मधोः᳚ पू॒र्णं द॑दाति । म॒ध॒व्यो॑ऽसा॒नीति॑ ॥ ए॒क॒धा ब्र॒ह्मण॒ उप॑ हरति । ए॒क॒धैव यज॑मान॒ आयु॒स्तेजो॑ दधाति ।",
  "korvai": "(आ॒प्त्वाऽव॑रुन्धे॒ - सोमः॒ - शम॑लं॒ यथ् सुरा॒ - ह्य॑-स्यैनं॒ ॅव्यति॑षजति॒ - व्याव॑र्तयति - सृजति च॒त्वारि॑ च )"
}