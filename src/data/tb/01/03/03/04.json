{
  "id": "TB 1.3.3.4",
  "classification": {
    "prasna": "1",
    "prapaataka": "3",
    "anuvaka": "3",
    "panchasat": "4"
  },
  "header": "TB 1.3.3.4",
  "anuvaka_header": "1.3.3      अनुवाकं   3 - तस्यग्रहविशेषाः",
  "samhita": "अन्न॑स्यै॒व शम॑लेन॒ शम॑लं॒ ॅयज॑माना॒-दप॑हन्ति ॥ सो॒म॒ग्र॒हाꣳश्च॑ सुराग्र॒हाꣳश्च॑ गृह्णाति । पुमा॒न्॒. वै सोमः॑ । स्त्री सुरा᳚ । तन् मि॑थु॒नम् । मि॒थु॒नमे॒वास्य॒ तद्-य॒ज्ञे क॑रोति प्र॒जन॑नाय । आ॒त्मान॑मे॒व सो॑मग्र॒हैः स्पृ॑णोति । जा॒याꣳ सु॑रा ग्र॒हैः । तस्मा᳚द्-वाजपेयया॒ज्य॑मुष्मि॑ॅल्लो॒के स्त्रियꣳ॒॒ संभ॑वति । वा॒ज॒पेया॑-भिजितꣳ॒॒ ह्य॑स्य ।",
  "korvai": "(आ॒प्त्वाऽव॑रुन्धे॒ - सोमः॒ - शम॑लं॒ यथ् सुरा॒ - ह्य॑-स्यैनं॒ ॅव्यति॑षजति॒ - व्याव॑र्तयति - सृजति च॒त्वारि॑ च )"
}