{
  "id": "TB 1.3.3.6",
  "classification": {
    "prasna": "1",
    "prapaataka": "3",
    "anuvaka": "3",
    "panchasat": "6"
  },
  "header": "TB 1.3.3.6",
  "anuvaka_header": "1.3.3      अनुवाकं   3 - तस्यग्रहविशेषाः",
  "samhita": "स॒पृंचः॑ स्थ॒ सं मा॑ भ॒द्रेण॑ पृ॒ङ्क्तेत्या॑ह । अन्नं॒ ॅवै भ॒द्रम् । अ॒न्नाद्ये॑नै॒वैनꣳ॒॒ सꣳसृ॑जति ॥ अन्न॑स्य॒ वा ए॒तच्छम॑लम् । यथ् सुरा᳚ । पा॒प्मॆव॒ खलु॒ वै शम॑लम् । पा॒प्मना॒ वा ए॑नमे॒तच्छम॑लेन॒ व्यति॑षजति । यथ् सो॑मग्र॒हाꣳश्च॑ सुराग्र॒हाꣳश्च॑ व्यति॒षज॑ति ॥ वि॒पृचः॑ स्थ॒ वि मा॑ पा॒प्मना॑ पृ॒ङ्क्तेत्या॑ह । पा॒प्मनै॒वैनꣳ॒॒ शम॑लेन॒ व्याव॑र्तयति",
  "korvai": "(आ॒प्त्वाऽव॑रुन्धे॒ - सोमः॒ - शम॑लं॒ यथ् सुरा॒ - ह्य॑-स्यैनं॒ ॅव्यति॑षजति॒ - व्याव॑र्तयति - सृजति च॒त्वारि॑ च )"
}