{
  "id": "TB 1.3.4.5",
  "classification": {
    "prasna": "1",
    "prapaataka": "3",
    "anuvaka": "4",
    "panchasat": "5"
  },
  "header": "TB 1.3.4.5",
  "anuvaka_header": "1.3.4      अनुवाकं   4 - पशवः सप्तदश",
  "samhita": "ए॒तैः प्रच॑रति । य॒ज्ञ्स्याघा॑ताय ॥ ए॒क॒धा व॒पा जु॑होति । ए॒क॒दे॒व॒त्या॑ हि । ए॒ते । अथो॑ एक॒धैव यज॑माने वी॒र्यं॑ दधाति ॥ नै॒वा॒रेण॑ स॒प्तद॑शशरावे-णै॒तर्.हि॒ प्रच॑रति । ए॒तत् पु॑रोडाशा॒ ह्ये॑ते । अथो॑ पशू॒नामे॒व छि॒द्रमपि॑दधाति ॥ सा॒र॒स्व॒त्योत्त॒मया॒ प्रच॑रति ( ) । वाग् वै सर॑स्वती । तस्मा᳚त् प्रा॒णानां॒ ॅवागु॑त्त॒मा । अथो᳚ प्र॒जाप॑तावे॒व य॒ज्ञ्ं प्रति॑ष्ठापयति । प्र॒जाप॑ति॒र्॒. हि वाक् ॥ अप॑न्नदती भवति । तस्मा᳚न्-मनु॒ष्याः᳚ सर्वां॒ ॅवाचं॑ ॅवदन्ति ।",
  "korvai": "(अ॒ति॒रा॒त्र - म॒न्तरि॑क्षमु॒क्थ्ये॑न - प्र॒जाप॑तिः - शमयि॒त्वोत् - त॒मया॒ प्रच॑रति॒ षट् च॑)"
}