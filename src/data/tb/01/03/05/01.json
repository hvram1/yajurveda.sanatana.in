{
  "id": "TB 1.3.5.1",
  "classification": {
    "prasna": "1",
    "prapaataka": "3",
    "anuvaka": "5",
    "panchasat": "1"
  },
  "header": "TB 1.3.5.1",
  "anuvaka_header": "1.3.5      अनुवाकं   5 - रथयाजनम्",
  "samhita": "सा॒वि॒त्रं जु॑होति॒ कर्म॑णः कर्मणः पु॒रस्ता᳚त् ॥ कस्तद्-वे॒देत्या॑हुः । यद्-वा॑ज॒पेय॑स्य॒ पूर्वं॒ ॅयदप॑र॒मिति॑ । स॒वि॒तृप्र॑सूत ए॒व य॑थापू॒र्वं कर्मा॑णि करोति ॥ सव॑ने सवने जुहोति । आ॒क्रम॑णमे॒व तथ् सेतुं॒ ॅयज॑मानः कुरुते । सु॒व॒र्गस्य॑ लो॒कस्य॒ सम॑ष्ट्यै ॥ वा॒चस्पति॒र्-वाच॑म॒द्य स्व॑दाति न॒ इत्या॑ह । वाग्वै दे॒वानां᳚ पु॒राऽन्न॑मासीत् । वाच॑मे॒वास्मा॒ अन्नꣳ॑ स्वदयति ।",
  "korvai": "(स्व॒द॒य॒ति॒ - प॒ल्पू॒लय॑ति॒ - व्यावृ॑त्त्या॒ - अना᳚र्त्यै॒ द्वे च॑)"
}