{
  "id": "TB 1.3.6.5",
  "classification": {
    "prasna": "1",
    "prapaataka": "3",
    "anuvaka": "6",
    "panchasat": "5"
  },
  "header": "TB 1.3.6.5",
  "anuvaka_header": "1.3.6      अनुवाकं   6 - रथधावनम्",
  "samhita": "वाजि॑नो॒ वाजं॑ धावत॒ काष्ठां᳚ गच्छ॒तेत्या॑ह । सु॒व॒र्गो वै लो॒कः काष्ठा᳚ । सु॒व॒र्गमे॒व लो॒कं ॅय॑न्ति ॥ सु॒व॒र्गं ॅवा ए॒ते लो॒कं ॅय॑न्ति । य आ॒जिं धाव॑न्ति ॥ प्राञ्चो॑ धावन्ति । प्राङि॑व॒ हि सु॑व॒र्गो लो॒कः ॥ च॒त॒सृभि॒रनु॑ मन्त्रयते । च॒त्वारि॒ छन्दाꣳ॑सि । छन्दो॑भिरे॒वैना᳚न्थ् सुव॒र्गं ॅलो॒कं ग॑मयति ।",
  "korvai": "(अ॒भिज॑यति॒ - वा ए॒षा वाग् - दी॑यन्ते - ऽस्मै युनक्ति - गमयति॒ - य आ॒जिं धाव॑न्ति - भवति - दे॒वत॑या॒ - +ऽष्टौ च॑)"
}