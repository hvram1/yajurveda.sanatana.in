{
  "id": "TB 1.6.3.5",
  "classification": {
    "prasna": "1",
    "prapaataka": "6",
    "anuvaka": "3",
    "panchasat": "5"
  },
  "header": "TB 1.6.3.5",
  "anuvaka_header": "1.6.3     अनुवाकं   3 - वैश्वदेवपर्गतानि विश्वेषाङ्गानि",
  "samhita": "यदेक॑कपाल॒ आज्य॑मा॒नय॑ति । यज॑मानमे॒व प॒शुभिः॒ सम॑र्द्धयति । यदल्प॑मा॒नये᳚त् । अल्पा॑ एनं प॒शवो॑ भु॒ञ्जन्त॒ उप॑तिष्ठेरन्न् । यद्-ब॒ह्वा॑नये᳚त् । ब॒हव॑ एनं प॒शवो भु॑ञ्जन्त॒ उप॑तिष्ठेरन्न् । ब॒ह्वा॑नीया॒विः पृ॑ष्ठं कुर्यात् । ब॒हव॑ ए॒वैनं॑ प॒शवो॑ भु॒ञ्जन्त॒ उप॑तिष्ठन्ते । यज॑मानो॒ वा एक॑कपालः । यदेक॑कपालस्याव॒द्येत्",
  "korvai": "(लो॒को - ब॑हुरू॒पं भ॑व॒ - त्याज्य॑भागौ - प॒शव॒ आज्य॑ - मव॒द्ये - दा॑हव॒नीयः॑ - प्र॒त्यक् - तस्मा॒त् प्रति॑ष्ठितो होत॒व्यो॑ - भाग॒धेय॑ - मे॒ते च॒त्वारि॑ च)"
}