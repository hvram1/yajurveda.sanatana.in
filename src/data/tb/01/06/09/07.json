{
  "id": "TB 1.6.9.7",
  "classification": {
    "prasna": "1",
    "prapaataka": "6",
    "anuvaka": "9",
    "panchasat": "7"
  },
  "header": "TB 1.6.9.7",
  "anuvaka_header": "1.6.9     अनुवाकं   9 - तच्छेषः",
  "samhita": "अथो॒ यथा॒ऽग्निꣳ स्वि॑ष्ट॒कृतं॒ ॅयज॑ति । ता॒दृगे॒व तत् । ए॒तत्ते॑ तत॒ ये च॒ त्वामन्विति॑ ति॒सृषु॑ स्र॒क्तीषु॒ निद॑धाति । तस्मा॒दा तृ॒तीया॒त् पुरु॑षा॒न्नाम॒ न गृ॑ह्णन्ति । ए॒ताव॑न्तो॒ हीज्यन्ते᳚ । अत्र॑ पितरो यथाभा॒गं म॑न्दद्ध्व॒मित्या॑ह । ह्लीका॒ हि पि॒तरः॑ । उद॑ञ्चो॒ निष्क्रा॑मन्ति । ए॒षा वै म॑नु॒ष्या॑णां॒ दिक् । स्वामे॒व तद्-दिश॒मनु॒ निष्क्रा॑मन्ति",
  "korvai": "(होता॑र॒ - माज्य॑भागौ यजति॒ - सन्त॑त॒मव॑द्यति॒ - व्यावृ॑त्त्यै - बर्.हि॒षदो॑ यजति॒ - तमे॒व तद् य॑ज॒- त्यनु॒ निष्क्रा॑मन्त्या - है - नान् - ऋ॒तवो॒ - +नव॑ च)"
}