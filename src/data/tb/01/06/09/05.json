{
  "id": "TB 1.6.9.5",
  "classification": {
    "prasna": "1",
    "prapaataka": "6",
    "anuvaka": "9",
    "panchasat": "5"
  },
  "header": "TB 1.6.9.5",
  "anuvaka_header": "1.6.9     अनुवाकं   9 - तच्छेषः",
  "samhita": "आ स्व॒धेत्या-श्रा॑वयति । अस्तु॑ स्व॒धेति॑ प्र॒त्याश्रा॑वयति । स्व॒धा नम॒ इति॒ वष॑ट्करोति । स्व॒धा॒का॒रो हि पि॑तृ॒णाम् । सोम॒मग्रे॑ यजति । सोम॑ प्रयाजा॒ हि पि॒तरः॑ । सोमं॑ पितृ॒मन्तं॑ ॅयजति । स॒म्ॅव॒थ्स॒रो वै सोमः॑ पितृ॒मान् । स॒म्ॅव॒थ्स॒रमे॒व तद्-य॑जति । पि॒तॄन्-ब॑र्.हि॒षदो॑ यजति",
  "korvai": "(होता॑र॒ - माज्य॑भागौ यजति॒ - सन्त॑त॒मव॑द्यति॒ - व्यावृ॑त्त्यै - बर्.हि॒षदो॑ यजति॒ - तमे॒व तद् य॑ज॒- त्यनु॒ निष्क्रा॑मन्त्या - है - नान् - ऋ॒तवो॒ - +नव॑ च)"
}