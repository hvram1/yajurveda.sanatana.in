{
  "id": "TB 1.6.5.5",
  "classification": {
    "prasna": "1",
    "prapaataka": "6",
    "anuvaka": "5",
    "panchasat": "5"
  },
  "header": "TB 1.6.5.5",
  "anuvaka_header": "1.6.5     अनुवाकं   5 - तच्छेषः",
  "samhita": "प्र॒त्यङ्ङे॒व वरु॑णपा॒शान्-निर्मु॑च्यते । अक्र॒न्कर्म॑ कर्म॒कृत॒ इत्या॑ह । दे॒वानृ॒णं नि॑रव॒दाय॑ । अ॒नृ॒णा गृ॒हानुप॒-प्रेतेति॒ वावैतदा॑ह । वरु॑ण गृहीतं॒ ॅवा ए॒तद्-य॒ज्ञ्स्य॑ । यद्-यजु॑षा गृही॒तस्या॑ति॒रिच्य॑ते । तुषा᳚श्च निष्का॒सश्च॑ । तुषै᳚श्च निष्का॒सेन॑ चावभृ॒थमवै॑ति । वरु॑ण-गृहीतेनै॒व वरु॑ण॒मव॑यजते । अ॒पो॑ऽवभृ॒थमवै॑ति",
  "korvai": "(क॒रोति॑ - ग्राहय - त्याहव॒नीय॒ - स्तिष्ठ॑ञ्जुहो - त्य॒पो॑ऽवभृ॒थमवै॑ति - धत्ते)"
}