{
  "id": "TB 1.6.6.1",
  "classification": {
    "prasna": "1",
    "prapaataka": "6",
    "anuvaka": "6",
    "panchasat": "1"
  },
  "header": "TB 1.6.6.1",
  "anuvaka_header": "1.6.6     अनुवाकं   6 - साकमेधाः",
  "samhita": "दे॒वा॒सु॒राः सम्ॅय॑त्ता आसन्न् । सो᳚ऽग्निर॑ब्रवीत् । ममे॒य-मनी॑कवती त॒नूः । तां प्री॑णीत । अथासु॑रान॒भि भ॑विष्य॒थेति॑ । ते दे॒वा अ॒ग्नयेऽनी॑कवते पुरो॒डाश॑म॒ष्टाक॑पालं॒ निर॑वपन्न् । सो᳚ऽग्निरनी॑कवा॒न्थ् स्वेन॑ भाग॒धेये॑न प्री॒तः । च॒तु॒र्द्धा ऽनी॑का-न्यजनयत । ततो॑ दे॒वा अभ॑वन्न् । परा ऽसु॑राः",
  "korvai": "(असु॑रा - अश्रयन् - गृहमे॒धीयं॑ च॒रुं निर॑वपन् - नजुहवु - र॒न्वा - हेडा᳚न्तो भवति॒ द्वे च॑)"
}