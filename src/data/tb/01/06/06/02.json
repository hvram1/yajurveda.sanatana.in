{
  "id": "TB 1.6.6.2",
  "classification": {
    "prasna": "1",
    "prapaataka": "6",
    "anuvaka": "6",
    "panchasat": "2"
  },
  "header": "TB 1.6.6.2",
  "anuvaka_header": "1.6.6     अनुवाकं   6 - साकमेधाः",
  "samhita": "यद॒ग्नयेऽनी॑कवते पुरो॒डाश॑म॒ष्टाक॑पालं नि॒र्वप॑ति । अ॒ग्निमे॒वानी॑कवन्तꣳ॒॒ स्वेन॑ भाग॒धेये॑न प्रीणाति । सो᳚ऽग्निरनी॑कवा॒न्थ् स्वेन॑ भाग॒धेये॑न प्री॒तः । च॒तु॒र्द्धा ऽनी॑कानि जनयते । अ॒सौ वा आ॑दि॒त्यो᳚ऽग्नि-रनी॑कवान् । तस्य॑ र॒श्मयोऽनी॑कानि । सा॒कꣳ सूर्ये॑णोद्य॒ता निर्व॑पति । सा॒क्षादे॒वास्मा॒ अनी॑कानि जनयति । तेऽसु॑राः॒ परा॑जिता॒ यन्तः॑ । द्यावा॑पृथि॒वी उपा᳚श्रयन्न्",
  "korvai": "(असु॑रा - अश्रयन् - गृहमे॒धीयं॑ च॒रुं निर॑वपन् - नजुहवु - र॒न्वा - हेडा᳚न्तो भवति॒ द्वे च॑)"
}