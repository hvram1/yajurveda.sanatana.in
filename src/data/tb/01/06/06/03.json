{
  "id": "TB 1.6.6.3",
  "classification": {
    "prasna": "1",
    "prapaataka": "6",
    "anuvaka": "6",
    "panchasat": "3"
  },
  "header": "TB 1.6.6.3",
  "anuvaka_header": "1.6.6     अनुवाकं   6 - साकमेधाः",
  "samhita": "ते दे॒वा म॒रुद्भ्यः॑ सान्तप॒नेभ्य॑श्च॒रुं निर॑वपन्न् । तां द्यावा॑पृथि॒वीभ्या॑-मे॒वोभ॒यतः॒ सम॑तपन्न् । यन्म॒रुद्भ्यः॑ सान्तप॒नेभ्य॑श्च॒रुं नि॒र्वप॑ति । द्यावा॑पृथि॒वीभ्या॑मे॒व तदु॑भ॒यतो॒ यज॑मानो॒ भ्रातृ॑व्या॒न्थ् संत॑पति । म॒द्ध्यन्दि॑ने॒ निर्व॑पति । तर्.हि॒ हि तेऽक्ष्णि॑ष्ठं॒ तप॑ति । च॒रुर्भ॑वति । स॒र्वत॑ ए॒वैना॒न्थ् संत॑पति । ते दे॒वाः श्वो॑ विज॒यिनः॒ सन्तः॑ । सर्वा॑सां दु॒ग्धे गृ॑हमे॒धीयं॑ च॒रुं निर॑वपन्न्",
  "korvai": "(असु॑रा - अश्रयन् - गृहमे॒धीयं॑ च॒रुं निर॑वपन् - नजुहवु - र॒न्वा - हेडा᳚न्तो भवति॒ द्वे च॑)"
}