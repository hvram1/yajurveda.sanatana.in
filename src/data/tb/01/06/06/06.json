{
  "id": "TB 1.6.6.6",
  "classification": {
    "prasna": "1",
    "prapaataka": "6",
    "anuvaka": "6",
    "panchasat": "6"
  },
  "header": "TB 1.6.6.6",
  "anuvaka_header": "1.6.6     अनुवाकं   6 - साकमेधाः",
  "samhita": "न प्र॑या॒जा इ॒ज्यन्ते᳚ । नानू॑या॒जाः । य ए॒वं ॅवेद॑ । प॒शु॒मान् भ॑वति । आज्य॑भागौ यजति । य॒ज्ञ्स्यै॒व चक्षु॑षी॒ नान्तरे॑ति । म॒रुतो॑ गृहमे॒धिनो॑ यजति । भा॒ग॒धेये॑-नै॒वैना॒न्थ्-सम॑र्द्धयति । अ॒ग्निꣳ स्वि॑ष्ट॒कृतं॑ ॅयजति॒ प्रति॑ष्ठित्यै । इडा᳚न्तो भवति ( ) । प॒शवो॒ वा इडा᳚ । प॒शुष्वे॒वोपरि॑ष्टा॒त् प्रति॑ तिष्ठति ।",
  "korvai": "(असु॑रा - अश्रयन् - गृहमे॒धीयं॑ च॒रुं निर॑वपन् - नजुहवु - र॒न्वा - हेडा᳚न्तो भवति॒ द्वे च॑)"
}