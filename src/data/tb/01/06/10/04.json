{
  "id": "TB 1.6.10.4",
  "classification": {
    "prasna": "1",
    "prapaataka": "6",
    "anuvaka": "10",
    "panchasat": "4"
  },
  "header": "TB 1.6.10.4",
  "anuvaka_header": "1.6.10    अनुवाकं   10 - त्र्यम्बकहवींषि",
  "samhita": "ए॒ष ते॑ रुद्र भा॒गः स॒ह स्वस्राऽम्बि॑क॒येत्या॑ह । श॒रद्वा अ॒स्याम्बि॑का॒ स्वसा᳚ । तया॒ वा ए॒ष हि॑नस्ति । यꣳ हि॒नस्ति॑ । तयै॒वैनꣳ॑ स॒ह श॑मयति । भे॒ष॒जं गव॒ इत्या॑ह । याव॑न्त ए॒व ग्रा॒म्याः प॒शवः॑ । तेभ्यो॑ भेष॒जं क॑रोति । अवा᳚म्ब रु॒द्रम॑दिम॒हीत्या॑ह । आ॒शिष॑मे॒वैतामाशा᳚स्ते",
  "korvai": "(य॒न्ति॒ - ब्रू॒या॒न् - नि॒रव॑दयते - शास्ते - सिञ्चति॒ षट्च॑)"
}