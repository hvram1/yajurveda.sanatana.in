{
  "id": "TB 1.6.4.5",
  "classification": {
    "prasna": "1",
    "prapaataka": "6",
    "anuvaka": "4",
    "panchasat": "5"
  },
  "header": "TB 1.6.4.5",
  "anuvaka_header": "1.6.4     अनुवाकं   4 - वरुणप्रघासाः",
  "samhita": "श॒मी॒प॒र्णान्युप॑ वपति । घा॒समे॒वाभ्या॒मपि॑ यच्छति । प्र॒जाप॑तिम॒न्नाद्यं॒ नोपा॑नमत् । स ए॒तेन॑ श॒तेद्ध्मे॑न ह॒विषा॒ ऽन्नाद्य॒म-वा॑रुन्ध । यत् प॑रः श॒तानि॑ शमीप॒र्णानि॒ भव॑न्ति । अ॒न्नाद्य॒स्याव॑-रुद्ध्यै । सौ॒म्यानि॒ वै क॒रीरा॑णि । सौ॒म्या खलु॒ वा आहु॑तिर् दि॒वो वृष्टिं॑ च्यावयति । यत्-क॒रीरा॑णि॒ भव॑न्ति । सौ॒म्ययै॒वाहु॑त्या दि॒वो वृष्टि॒मव॑ रुन्धे ( ) । का॒य एक॑कपालो भवति । प्र॒जानां᳚ क॒त्वांय॑ । प्र॒ति॒पू॒रु॒षं क॑रम्भ पा॒त्राणि॑ भवन्ति । जा॒ता ए॒व प्र॒जा व॑रुणपा॒शान्-मु॑ञ्चति । एक॒-मति॑रिक्तम् । ज॒नि॒ष्यमा॑णा ए॒व प्र॒जा व॑रुणपा॒शान्-मु॑ञ्चति ।",
  "korvai": "(नि॒रु॒प्यन्ते॑- भवतो॒ - भव॑ति - मेद्ध्य॒त्वाय॑ - रुन्धे॒ षट्च॑)"
}