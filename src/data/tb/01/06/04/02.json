{
  "id": "TB 1.6.4.2",
  "classification": {
    "prasna": "1",
    "prapaataka": "6",
    "anuvaka": "4",
    "panchasat": "2"
  },
  "header": "TB 1.6.4.2",
  "anuvaka_header": "1.6.4     अनुवाकं   4 - वरुणप्रघासाः",
  "samhita": "प्र॒जाना॒मव॑रुणग्राहाय । तासां॒ दक्षि॑णो बा॒हुर् न्य॑क्न॒ आसी᳚त् । स॒व्यः प्रसृ॑तः । स ए॒तां द्वि॒तीयां᳚ दक्षिण॒तो वेदि॒मुद॑हन्न् । ततो॒ वै स प्र॒जानां॒ दक्षि॑णं बा॒हुं प्रासा॑रयत् । यद्-द्वि॒तीयां᳚ दक्षिण॒तो वेदि॑मु॒द्धन्ति॑ । प्र॒जाना॑मे॒व तद्-यज॑मानो॒ दक्षि॑णं बा॒हुं प्रसा॑रयति । तस्मा᳚च्चातुर्मास्यया॒ज्य॑मुष्मि॑न् ॅलो॒क उ॑भ॒याबा॑हुः । य॒ज्ञाभि॑जितꣳ॒॒ ह्य॑स्य । पृ॒थ॒मा॒त्राद्-वेदी॒ अस॑भिंन्ने भवतः",
  "korvai": "(नि॒रु॒प्यन्ते॑- भवतो॒ - भव॑ति - मेद्ध्य॒त्वाय॑ - रुन्धे॒ षट्च॑)"
}