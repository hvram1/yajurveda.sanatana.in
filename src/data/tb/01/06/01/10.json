{
  "id": "TB 1.6.1.10",
  "classification": {
    "prasna": "1",
    "prapaataka": "6",
    "anuvaka": "1",
    "panchasat": "10"
  },
  "header": "TB 1.6.1.10",
  "anuvaka_header": "1.6.1     अनुवाकं   1 - अनुमत्याद्या इष्टयः",
  "samhita": "दे॒वा वा ओष॑धीष्वा॒जिम॑युः । ता इ॑न्द्रा॒ग्नी उद॑जयताम् । तावे॒तमै᳚न्द्रा॒ग्नं द्वाद॑शकपालं॒ निर॑वृणाताम् । यदै᳚न्द्रा॒ग्नो भव॒त्युज्जि॑त्यै । द्वाद॑शकपालो भवति । द्वाद॑श॒ मासाः᳚ सम्ॅवथ्स॒रः । स॒म्ॅव॒थ्स॒रेणै॒वास्मा॒ अन्न॒मव॑रुन्धे । वै॒श्व॒दे॒वश्च॒रुर् भ॑वति । वै॒श्व॒दे॒वं ॅवा अन्न᳚म् । अन्न॑मे॒वास्मै᳚ स्वदयति",
  "korvai": "(ई॒युर् - नि॒रव॑दयते - ऽङ्गु॒ष्ठाभ्यां᳚ जुहो॒ - त्यनु॑मतिर् - दे॒वता॑ - नि॒र्वप॑ति - व॒ही दक्षि॑णा॒ - यदै॒न्द्रं द - ध्यप॑राभावाय - स्वदयति॒ - गावौ॒ दक्षि॑णा॒ समृ॑द्ध्यै॒ षट्च॑)"
}