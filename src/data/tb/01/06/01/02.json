{
  "id": "TB 1.6.1.2",
  "classification": {
    "prasna": "1",
    "prapaataka": "6",
    "anuvaka": "1",
    "panchasat": "2"
  },
  "header": "TB 1.6.1.2",
  "anuvaka_header": "1.6.1     अनुवाकं   1 - अनुमत्याद्या इष्टयः",
  "samhita": "रु॒द्रो भू॒त्वाऽग्निर॑नू॒त्थाय॑ । अ॒द्ध्व॒र्युं च॒ यज॑मानं च हन्यात् । वीहि॒ स्वाहा ऽऽहु॑तिं जुषा॒ण इत्या॑ह । आहु॑त्यै॒वैनꣳ॑ शमयति । नार्ति॒मार्च्छ॑-त्यद्ध्व॒र्युर्न यज॑मानः । ए॒को॒ल्मु॒केन॑ यन्ति । तद्धि निर्.ऋ॑त्यै भाग॒धेय᳚म् । इ॒मां दिशं॑ ॅयन्ति । ए॒षा वै निर्.ऋ॑त्यै॒ दिक् । स्वाया॑मे॒व दि॒शि निर्.ऋ॑तिं नि॒रव॑दयते",
  "korvai": "(ई॒युर् - नि॒रव॑दयते - ऽङ्गु॒ष्ठाभ्यां᳚ जुहो॒ - त्यनु॑मतिर् - दे॒वता॑ - नि॒र्वप॑ति - व॒ही दक्षि॑णा॒ - यदै॒न्द्रं द - ध्यप॑राभावाय - स्वदयति॒ - गावौ॒ दक्षि॑णा॒ समृ॑द्ध्यै॒ षट्च॑)"
}