{
  "id": "TB 1.6.8.9",
  "classification": {
    "prasna": "1",
    "prapaataka": "6",
    "anuvaka": "8",
    "panchasat": "9"
  },
  "header": "TB 1.6.8.9",
  "anuvaka_header": "1.6.8     अनुवाकं   8 - पितृयज्ञ्ः",
  "samhita": "मृ॒त्युना॒ यज॑मानं॒ परि॑ गृह्णीयात् । यन्न प॑रि-द॒द्ध्यात् । रक्षाꣳ॑सि य॒ज्ञ्ꣳ ह॑न्युः । द्वौ प॑रि॒धी परि॑दधाति । रक्ष॑सा॒-मप॑हत्यै । अथो॑ मृ॒त्योरे॒व यज॑मान॒-मुथ्सृ॑जति । यत् त्रीणि॑ त्रीणि ह॒वीꣳष्यु॑दा॒हरे॑युः । त्रय॑स्त्रय एषाꣳ सा॒कं प्रमी॑येरन्न् । एकै॑क-मनू॒चीना᳚-न्यु॒दाह॑रन्ति । एकै॑क ए॒वैषा॑म॒न्वञ्चः॒ प्रमी॑यते ( ) । क॒शिपु॑ कशिप॒व्या॑य । उ॒प॒बर्.ह॑ण-मुपबर्.ह॒ण्या॑य । आञ्ज॑न-माञ्ज॒न्या॑य । अ॒भ्यञ्ज॑न-मभ्यञ्ज॒न्या॑य । य॒था॒भा॒गमे॒वैना᳚न् प्रीणाति ।",
  "korvai": "(नि॒रव॑दयते - पितृ॒मा - न॑ग्निष्वा॒त्ता - एक॒योप॑ मन्थ॒ - त्यखा॑ता भवति-मनु॒ष्या॑णां - पद्यन्ते - परिद॒द्ध्यान् - मी॑यते॒ पञ्च॑ च)"
}