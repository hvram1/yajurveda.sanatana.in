{
  "id": "TB 1.6.8.2",
  "classification": {
    "prasna": "1",
    "prapaataka": "6",
    "anuvaka": "8",
    "panchasat": "2"
  },
  "header": "TB 1.6.8.2",
  "anuvaka_header": "1.6.8     अनुवाकं   8 - पितृयज्ञ्ः",
  "samhita": "पि॒तृ॒य॒ज्ञेन॑ सुव॒र्गं ॅलो॒कं ग॑मयति । द॒क्षि॒ण॒तः प्रा॑चीनावी॒ती निर्व॑पति । द॒क्षि॒णावृ॒द्धि पि॑तृ॒णाम् । अना॑दृत्य॒ तत् । उ॒त्त॒र॒त ए॒वोप॒वीय॒ निर्व॑पेत् । उ॒भये॒ हि दे॒वाश्च॑ पि॒तर॑श्चे॒ज्यन्ते᳚ । अथो॒ यदे॒व द॑क्षिणा॒र्द्धे॑ऽधि॒ श्रय॑ति । तेन॑ दक्षि॒णावृ॑त् । सोमा॑य पितृ॒मते॑ पुरो॒डाशꣳ॒॒ षट्क॑पालं॒ निर्व॑पति । स॒म्ॅव॒थ्स॒रो वै सोमः॑ पितृ॒मान्",
  "korvai": "(नि॒रव॑दयते - पितृ॒मा - न॑ग्निष्वा॒त्ता - एक॒योप॑ मन्थ॒ - त्यखा॑ता भवति-मनु॒ष्या॑णां - पद्यन्ते - परिद॒द्ध्यान् - मी॑यते॒ पञ्च॑ च)"
}