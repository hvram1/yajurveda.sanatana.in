{
  "id": "TB 1.4.4.1",
  "classification": {
    "prasna": "1",
    "prapaataka": "4",
    "anuvaka": "4",
    "panchasat": "1"
  },
  "header": "TB 1.4.4.1",
  "anuvaka_header": "1.4.4      अनुवाकं   4 - अग्निप्रायश्चित्तम् अग्निहोत्रे",
  "samhita": "नि वा ए॒तस्या॑हव॒नीयो॒ गार्.ह॑पत्यं कामयते । नि गार्.ह॑पत्य आहव॒नीय᳚म् । यस्या॒ग्निमनु॑द्धृतꣳ॒॒ सूर्यो॒ऽभिनि॒म्रोच॑ति । द॒र्भेण॒ हिर॑ण्यं प्र॒बद्ध्य॑ पु॒रस्ता᳚द्धरेत् । अथा॒ग्निम् । अथा᳚ग्निहो॒त्रम् । यद्धिर॑ण्यं पु॒रस्ता॒द्धर॑ति । ज्योति॒र्वै हिर॑ण्यम् । ज्योति॑रे॒वैनं॒ पश्य॒न्-नुद्ध॑रति । यद॒ग्निं पूर्वꣳ॒॒ हर॒त्यथा᳚-ग्निहो॒त्रम्",
  "korvai": "(हर॒त्यथा᳚ग्निहो॒त्रं - नि॒म्रोच॑ति - हरेद् - दे॒वता॑ - गच्छ - त्यु॒द्वाये᳚न्-मन्थेद्-रमस्व-बृ॒हद् वि॒राड्-इति॒-नव॑ च)"
}