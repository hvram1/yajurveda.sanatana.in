{
  "id": "TB 1.4.4.11",
  "classification": {
    "prasna": "1",
    "prapaataka": "4",
    "anuvaka": "4",
    "panchasat": "11"
  },
  "header": "TB 1.4.4.11",
  "anuvaka_header": "1.4.4      अनुवाकं   4 - अग्निप्रायश्चित्तम् अग्निहोत्रे",
  "samhita": "पूर्वे॑णै॒वास्य॑ य॒ज्ञेन॑ य॒ज्ञ्मनु॒ सं त॑नोति ॥ त्वम॑ग्ने स॒प्रथा॑ अ॒सीत्या॑ह । अ॒ग्निः सर्वा॑ दे॒वताः᳚ । दे॒वता॑भिरे॒व य॒ज्ञ्ꣳ सं त॑नोति ॥ अ॒ग्नये॑ पथि॒कृते॑ पुरो॒डाश॑म॒ष्टाक॑पालं॒ निर्व॑पेत् । अ॒ग्निमे॒व प॑थि॒कृतꣳ॒॒ स्वेन॑ भाग॒धेये॒नोप॑ धावति । स ए॒वैनं॑ ॅय॒ज्ञियं॒ पन्था॒मपि॑-नयति । अ॒न॒ड्वान्-दक्षि॑णा । व॒ही ह्ये॑ष समृ॑द्ध्यै ।",
  "korvai": "(हर॒त्यथा᳚ग्निहो॒त्रं - नि॒म्रोच॑ति - हरेद् - दे॒वता॑ - गच्छ - त्यु॒द्वाये᳚न्-मन्थेद्-रमस्व-बृ॒हद् वि॒राड्-इति॒-नव॑ च)"
}