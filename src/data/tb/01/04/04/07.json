{
  "id": "TB 1.4.4.7",
  "classification": {
    "prasna": "1",
    "prapaataka": "4",
    "anuvaka": "4",
    "panchasat": "7"
  },
  "header": "TB 1.4.4.7",
  "anuvaka_header": "1.4.4      अनुवाकं   4 - अग्निप्रायश्चित्तम् अग्निहोत्रे",
  "samhita": "यदा॑हव॒नीय॒-मनु॑द्वाप्य॒ गार्.ह॑पत्यं॒ मन्थे᳚त् । विच्छि॑न्द्यात् । भ्रातृ॑व्यमस्मै जनयेत् । यद्वै य॒ज्ञ्स्य॑ वास्त॒व्यं॑ क्रि॒यते᳚ । तदनु॑ रु॒द्रोऽव॑चरति । यत् पूर्व॑-मन्वव॒स्येत् । वा॒स्त॒व्य॑-म॒ग्निमुपा॑सीत । रु॒द्रो᳚ऽस्य प॒शून् घातु॑कः स्यात् । आ॒ह॒व॒नीय॑-मु॒द्वाप्य॑ । गार्.ह॑पत्यं मन्थेत् ।",
  "korvai": "(हर॒त्यथा᳚ग्निहो॒त्रं - नि॒म्रोच॑ति - हरेद् - दे॒वता॑ - गच्छ - त्यु॒द्वाये᳚न्-मन्थेद्-रमस्व-बृ॒हद् वि॒राड्-इति॒-नव॑ च)"
}