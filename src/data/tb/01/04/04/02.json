{
  "id": "TB 1.4.4.2",
  "classification": {
    "prasna": "1",
    "prapaataka": "4",
    "anuvaka": "4",
    "panchasat": "2"
  },
  "header": "TB 1.4.4.2",
  "anuvaka_header": "1.4.4      अनुवाकं   4 - अग्निप्रायश्चित्तम् अग्निहोत्रे",
  "samhita": "भा॒ग॒धेये॑नै॒वैनं॒ प्रण॑यति ॥ ब्रा॒ह्म॒ण आ॑र्.षे॒य उद्ध॑रेत् । ब्रा॒ह्म॒णो वै सर्वा॑ दे॒वताः᳚ । सर्वा॑भिरे॒वैनं॑ दे॒वता॑भि॒रुद्ध॑रति ॥ अ॒ग्नि॒हो॒त्र-मु॑प॒सा-द्यातमि॑तो-रासीत । व्र॒तमे॒व ह॒तमनु॑ म्रियते ॥ अन्तं॒ ॅवा ए॒ष आ॒त्मनो॑ गच्छति । यस्ताम्य॑ति । अन्त॑मे॒ष य॒ज्ञ्स्य॑ गच्छति । यस्या॒ग्निमनु॑द्धृतꣳ॒॒ सूर्यो॒ऽभिनि॒म्रोच॑ति",
  "korvai": "(हर॒त्यथा᳚ग्निहो॒त्रं - नि॒म्रोच॑ति - हरेद् - दे॒वता॑ - गच्छ - त्यु॒द्वाये᳚न्-मन्थेद्-रमस्व-बृ॒हद् वि॒राड्-इति॒-नव॑ च)"
}