{
  "id": "TB 1.4.4.5",
  "classification": {
    "prasna": "1",
    "prapaataka": "4",
    "anuvaka": "4",
    "panchasat": "5"
  },
  "header": "TB 1.4.4.5",
  "anuvaka_header": "1.4.4      अनुवाकं   4 - अग्निप्रायश्चित्तम् अग्निहोत्रे",
  "samhita": "सर्वा॑भिरे॒वैनं॑ दे॒वता॑भि॒रुद्ध॑रति ॥ परा॑ची॒ वा ए॒तस्मै᳚ व्यु॒च्छन्ती॒ व्यु॑च्छति । यस्या॒ग्नि-मनु॑द्धृतꣳ॒॒ सूर्यो॒ऽभ्यु॑देति॑ । उ॒षाः के॒तुना॑ जुषताम् । य॒ज्ञ्ं दे॒वेभि॑रिन्वि॒तम् । दे॒वेभ्यो॒ मधु॑मत्तमꣳ॒॒ स्वाहेति॑ प्र॒त्यङ्-नि॒षद्याज्ये॑न जुहुयात् । प्र॒तीची॑मे॒वास्मै॒ विवा॑सयति ॥ अ॒ग्नि॒हो॒त्र-मु॑प॒साद्यातमि॑तो-रासीत । व्र॒तमे॒व ह॒तमनु॑ म्रियते । अन्तं॒ ॅवा ए॒ष आ॒त्मनो॑ गच्छति",
  "korvai": "(हर॒त्यथा᳚ग्निहो॒त्रं - नि॒म्रोच॑ति - हरेद् - दे॒वता॑ - गच्छ - त्यु॒द्वाये᳚न्-मन्थेद्-रमस्व-बृ॒हद् वि॒राड्-इति॒-नव॑ च)"
}