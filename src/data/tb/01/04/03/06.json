{
  "id": "TB 1.4.3.6",
  "classification": {
    "prasna": "1",
    "prapaataka": "4",
    "anuvaka": "3",
    "panchasat": "6"
  },
  "header": "TB 1.4.3.6",
  "anuvaka_header": "1.4.3      अनुवाकं   3 - दोहप्रायश्चित्तम्, अग्निहोत्रे",
  "samhita": "वि वा ए॒तस्य॑ य॒ज्ञ्श्छि॑द्यते । यस्या᳚ग्निहो॒त्रे॑ऽधिश्रि॑ते॒ श्वाऽन्त॒रा धाव॑ति । रु॒द्रः खलु॒ वा ए॒षः । यद॒ग्निः । यद्-गाम॑न्वत्याव॒र्तये᳚त् । रु॒द्राय॑ प॒शू-नपि॑दद्ध्यात् । अ॒प॒शुर्-यज॑मानः स्यात् । यद॒पो᳚ ऽन्वतिषि॒ञ्चेत् । अ॒ना॒द्य-म॒ग्नेरापः॑ । अ॒ना॒द्यमा᳚भ्या॒-मपि॑दद्ध्यात् ( ) । गार्.ह॑पत्या॒द्-भस्मा॒दाय॑ । इ॒दं ॅविष्णु॒र्-विच॑क्रम॒ इति॑ वैष्ण॒व्यर्चा ऽऽह॑व॒नीया᳚द्ध्वꣳ॒॒ सय॒न्नुद्र॑वेत् । य॒ज्ञो वै विष्णुः॑ । य॒ज्ञेनै॒व य॒ज्ञ्ꣳ सन्त॑नोति । भस्म॑ना प॒दमपि॑वपति॒ शान्त्यै᳚ ।",
  "korvai": "(वै दे॒व्यदि॑तिर् - मुञ्चति - सृजति - करोति - करोत्या - भ्या॒मपि॑दद्ध्या॒त् पञ्च॑ च)"
}