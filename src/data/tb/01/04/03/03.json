{
  "id": "TB 1.4.3.3",
  "classification": {
    "prasna": "1",
    "prapaataka": "4",
    "anuvaka": "3",
    "panchasat": "3"
  },
  "header": "TB 1.4.3.3",
  "anuvaka_header": "1.4.3      अनुवाकं   3 - दोहप्रायश्चित्तम्, अग्निहोत्रे",
  "samhita": "दु॒ग्ध्वा द॑दाति । न ह्यदृ॑ष्टा॒ दक्षि॑णा दी॒यते᳚ ॥ पृ॒थि॒वीं ॅवा ए॒तस्य॒ पयः॒ प्रवि॑शति । यस्या᳚ग्निहो॒त्रं दु॒ह्यमा॑नꣳ॒॒ स्कन्द॑ति ॥ यद॒द्य दु॒ग्धं पृ॑थि॒वीमस॑क्त । यदोष॑धी-र॒प्यस॑र॒द्-यदापः॑ । पयो॑ गृ॒हेषु॒ पयो॑ अघ्नि॒यासु॑ । पयो॑ व॒थ्सेषु॒ पयो॑ अस्तु॒ तन्मयीत्या॑ह । पय॑ ए॒वात्मन् गृ॒हेषु॑ प॒शुषु॑ धत्ते ॥ अ॒प उप॑सृजति",
  "korvai": "(वै दे॒व्यदि॑तिर् - मुञ्चति - सृजति - करोति - करोत्या - भ्या॒मपि॑दद्ध्या॒त् पञ्च॑ च)"
}