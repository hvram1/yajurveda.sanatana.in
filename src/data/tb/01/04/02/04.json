{
  "id": "TB 1.4.2.4",
  "classification": {
    "prasna": "1",
    "prapaataka": "4",
    "anuvaka": "2",
    "panchasat": "4"
  },
  "header": "TB 1.4.2.4",
  "anuvaka_header": "1.4.2      अनुवाकं   2 - सोत्रामणीशेषा मन्त्राः",
  "samhita": "यस्ते॑ देव वरुण त्रि॒ष्टुप्छ॑न्दाः॒ पाशः॑ । तं त॑ ए॒तेनाव॑यजे । यस्ते॑ देव वरुण॒ जग॑तीछन्दाः॒ पाशः॑ । तं त॑ ए॒तेनाव॑यजे ॥ सोमो॒ वा ए॒तस्य॑ रा॒ज्यमाद॑त्ते । यो राजा॒ सन् रा॒ज्यो वा॒ सोमे॑न॒ यज॑ते । दे॒व॒सु॒वामे॒तानि॑ ह॒वीꣳषि॑ भवन्ति । ए॒ताव॑न्तो॒ वै दे॒वानाꣳ॑ स॒वाः । त ए॒वास्मै॑ स॒वान् प्रय॑च्छन्ति । त ए॑नं॒ पुनः॑ सुवन्ते रा॒ज्याय॑ ( ) । दे॒व॒सू राजा॑ भवति ।",
  "korvai": "(सोम॑ - आवि॒शन्. - य॑जे - रा॒ज्यायैकं॑ च)"
}