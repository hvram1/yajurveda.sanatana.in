{
  "id": "TB 1.4.9.3",
  "classification": {
    "prasna": "1",
    "prapaataka": "4",
    "anuvaka": "9",
    "panchasat": "3"
  },
  "header": "TB 1.4.9.3",
  "anuvaka_header": "1.4.9      अनुवाकं   9 - राजसूयगतचातुर्मास्यशेषः",
  "samhita": "तमुपोद॑तिष्ठ॒न्त-म॑जुहवुः । तेन॑ संॅवथ्स॒र ऊर्ज॒मवा॑-रुन्धत ॥ ते दे॒वा अ॑मन्यन्त । अ॒मी वा इ॒दम॑भूवन्न् । यद्व॒यꣳस्म इति॑ । त ए॒तानि॑ चातुर्मा॒स्यान्य॑पश्यन्न् । तानि॒ निर॑वपन्न् । तैरे॒वैषां॒ तामूर्ज॑मवृञ्जत । ततो॑ दे॒वा अभ॑वन्न् । पराऽसु॑राः ।",
  "korvai": "(म॒नु॒ष्या॑ अपश्यञ्चम॒सं घृ॒तस्य॑ पू॒र्णꣳ स्व॒धा-मसु॑रा अपश्यञ्चम॒सं घृ॒तस्य॑ पू॒र्णꣳ स्व॒धा-मसु॑रा॒-ददा᳚-त्यतिष्ठ च्च॒त्वारि॑ च)"
}