{
  "id": "TB 1.4.9.5",
  "classification": {
    "prasna": "1",
    "prapaataka": "4",
    "anuvaka": "9",
    "panchasat": "5"
  },
  "header": "TB 1.4.9.5",
  "anuvaka_header": "1.4.9      अनुवाकं   9 - राजसूयगतचातुर्मास्यशेषः",
  "samhita": "यामे॒व प॒शव॒ ऊर्ज॑म॒वा-रु॑न्धत । तां तेना-व॑रुन्धे । यच्चा॑तुर्-मा॒स्यैर्-यज॑ते । यामे॒वासु॑रा॒ ऊर्ज॑म॒-वारु॑न्धत । तां तेना-व॑रुन्धे । भव॑त्या॒त्मना᳚ । परा᳚ऽस्य॒ भ्रातृ॑व्यो भवति ॥ वि॒राजो॒ वा ए॒षा विक्रा᳚न्तिः । यच्चा॑तुर्-मा॒स्यानि॑ । वै॒श्व॒दे॒वेना॒स्मिॅल्लो॒के प्रत्य॑तिष्ठत् ( ) । व॒रु॒ण॒ प्र॒घा॒सै-र॒न्तरि॑क्षे । सा॒क॒मे॒धै-र॒मुष्मि॑ॅल्लो॒के । ए॒ष ह॒ त्वावैतथ् सर्वं॑ भवति । य ए॒वं ॅवि॒द्वाꣳश्चा॑तुर्मा॒स्यैर् यज॑ते ।",
  "korvai": "(म॒नु॒ष्या॑ अपश्यञ्चम॒सं घृ॒तस्य॑ पू॒र्णꣳ स्व॒धा-मसु॑रा अपश्यञ्चम॒सं घृ॒तस्य॑ पू॒र्णꣳ स्व॒धा-मसु॑रा॒-ददा᳚-त्यतिष्ठ च्च॒त्वारि॑ च)"
}