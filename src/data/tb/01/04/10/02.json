{
  "id": "TB 1.4.10.2",
  "classification": {
    "prasna": "1",
    "prapaataka": "4",
    "anuvaka": "10",
    "panchasat": "2"
  },
  "header": "TB 1.4.10.2",
  "anuvaka_header": "1.4.10    अनुवाकं   10 - चातुर्मास्यप्रशंसनम्",
  "samhita": "तस्मा᳚द्-वरुण-प्रघा॒सैर् यज॑मानः । प॒रि॒व॒थ्स॒रीणाꣳ॑ स्व॒स्ति-माशा᳚स्त॒ इत्याशा॑सीत । यथ् सा॑कमे॒धैर्-यज॑ते । च॒न्द्रम॑समे॒व तदि॑दावथ्स॒र-मा᳚प्नोति । तस्मा᳚थ् साकमे॒धैर्-यज॑मानः । इ॒दा॒व॒थ्स॒रीणाꣳ॑ स्व॒स्ति-माशा᳚स्त॒ इत्याशा॑सीत ॥ यत् पि॑तृ य॒ज्ञेन॒ यज॑ते । दे॒वाने॒व तद॒न्वव॑स्यति ॥ अथ॒ वा अ॑स्य वा॒युश्चा॑-नुवथ्स॒रश्चा प्री॑ता॒वुच्छि॑ष्येते । यच्छु॑नासी॒रीये॑ण॒ यज॑ते",
  "korvai": "(प॒रि॒व॒थ्स॒रमा᳚प्नोति - शुनासी॒रीये॑ण॒ यज॑ते - ऽजयन्थ् - सहस्रया॒जिन॑मा॒प्नोति॑ - वैश्वदेव॒त्वꣳ - सा॑कमे॒धैर॑यजत - स॒मैध॑न्त - पितृयज्ञ्॒त्वं - ज॑यति॒ यस्मि॑न् वा॒युर्. - हे॑म॒न्त स्त्रीणी॑ च)"
}