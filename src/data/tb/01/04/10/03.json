{
  "id": "TB 1.4.10.3",
  "classification": {
    "prasna": "1",
    "prapaataka": "4",
    "anuvaka": "10",
    "panchasat": "3"
  },
  "header": "TB 1.4.10.3",
  "anuvaka_header": "1.4.10    अनुवाकं   10 - चातुर्मास्यप्रशंसनम्",
  "samhita": "वा॒युमे॒व तद॑नुवथ्स॒र-मा᳚प्नोति । तस्मा᳚-च्छुनासी॒रीये॑ण॒ यज॑मानः । अ॒नु॒व॒थ्स॒रीणाꣳ॑ स्व॒स्ति-माशा᳚स्त॒ इत्याशा॑सीत ॥ सं॒ॅव॒थ्स॒रं ॅवा ए॒ष ई᳚फ्स॒तीत्या॑हुः । यश्चा॑तुर्-मा॒स्यैर् यज॑त॒ इति॑ । ए॒ष ह॒ त्वै स॑वंथ्स॒र-मा᳚प्नोति । य ए॒वं ॅवि॒द्वाꣳ श्चा॑तुर्मा॒स्यैर्-यज॑ते ॥ विश्वे॑ दे॒वाः सम॑यजन्त । ते᳚ऽग्निमे॒वाय॑जन्त । त ए॒तं ॅलो॒कम॑जयन्न्",
  "korvai": "(प॒रि॒व॒थ्स॒रमा᳚प्नोति - शुनासी॒रीये॑ण॒ यज॑ते - ऽजयन्थ् - सहस्रया॒जिन॑मा॒प्नोति॑ - वैश्वदेव॒त्वꣳ - सा॑कमे॒धैर॑यजत - स॒मैध॑न्त - पितृयज्ञ्॒त्वं - ज॑यति॒ यस्मि॑न् वा॒युर्. - हे॑म॒न्त स्त्रीणी॑ च)"
}