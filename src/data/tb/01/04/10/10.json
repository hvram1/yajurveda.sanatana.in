{
  "id": "TB 1.4.10.10",
  "classification": {
    "prasna": "1",
    "prapaataka": "4",
    "anuvaka": "10",
    "panchasat": "10"
  },
  "header": "TB 1.4.10.10",
  "anuvaka_header": "1.4.10    अनुवाकं   10 - चातुर्मास्यप्रशंसनम्",
  "samhita": "वा॒योरे॒व सायु॑ज्य॒-मुपै॑ति ॥ ब्र॒ह्म॒वा॒दिनो॑ वदन्ति । प्र चा॑तुर्मास्यया॒जी-मी॑य॒ता(3) न प्रमी॑य॒ता(3) इति॑ । जीव॒न्वा ए॒ष ऋ॒तूनप्ये॑ति । यदि॑ व॒सन्ता᳚ प्र॒मीय॑ते । व॒स॒न्तो भ॑वति । यदि॑ ग्री॒ष्मे ग्री॒ष्मः । यदि॑ व॒र्॒.षासु॑ व॒र्॒.षाः । यदि॑ श॒रदि॑ श॒रत् । यदि॒ हेम॑न्. हेम॒न्तः ( ) । ऋ॒तुर्भू॒त्वा सं॑ॅवथ्स॒रमप्ये॑ति । सं॒ॅव॒थ्स॒रः प्र॒जाप॑तिः । प्र॒जाप॑ति॒र्वा वैषः ।",
  "korvai": "(प॒रि॒व॒थ्स॒रमा᳚प्नोति - शुनासी॒रीये॑ण॒ यज॑ते - ऽजयन्थ् - सहस्रया॒जिन॑मा॒प्नोति॑ - वैश्वदेव॒त्वꣳ - सा॑कमे॒धैर॑यजत - स॒मैध॑न्त - पितृयज्ञ्॒त्वं - ज॑यति॒ यस्मि॑न् वा॒युर्. - हे॑म॒न्त स्त्रीणी॑ च)"
}