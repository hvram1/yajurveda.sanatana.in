{
  "id": "TB 1.4.1.6",
  "classification": {
    "prasna": "1",
    "prapaataka": "4",
    "anuvaka": "1",
    "panchasat": "6"
  },
  "header": "TB 1.4.1.6",
  "anuvaka_header": "1.4.1     अनुवाकं   1 - ग्रहणा ग्रहणम्",
  "samhita": "ऊर्ज॑मे॒व तया॒ यज॑मान इ॒मां दु॑हे । तां म॑नु॒ष्या᳚द् ध्रुवस्था॒ल्या ऽऽयु॑रदुह्रन्न् । यद्ध्रु॑वस्था॒ली भव॑ति । आयु॑रे॒व तया॒ यज॑मान इ॒मां दु॑हे । स्था॒ल्या गृ॒ह्णाति॑ । वा॒य॒व्ये॑न जुहोति । तस्मा॑द॒न्येन॒ पात्रे॑ण प॒शून् दु॒हन्ति॑ । अ॒न्येन॒ प्रति॑गृह्णन्ति । अथो᳚ व्या॒वृत॑मे॒व तद्-यज॑मानो गच्छति ।",
  "korvai": "(ग्र॒ह॒त्वं - ग्रहा᳚न् जु॒होत्य॑-कुर्व-तादुह्रन्-नाग्रयणस्था॒ली भव॑ति॒-+नव॑ च)"
}