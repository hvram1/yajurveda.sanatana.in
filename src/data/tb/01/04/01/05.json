{
  "id": "TB 1.4.1.5",
  "classification": {
    "prasna": "1",
    "prapaataka": "4",
    "anuvaka": "1",
    "panchasat": "5"
  },
  "header": "TB 1.4.1.5",
  "anuvaka_header": "1.4.1     अनुवाकं   1 - ग्रहणा ग्रहणम्",
  "samhita": "तस्या॑ ए॒ते स्तना॑ आसन्न् । इ॒यं ॅवै पृश्ञिः॑ । तामा॑दि॒त्या आ॑दित्यस्था॒ल्या चतु॑ष्पदः प॒शून॑दुह्रन्न् । यदा॑दित्यस्था॒ली भव॑ति । चतु॑ष्पद ए॒व तया॑ प॒शून्. यज॑मान इ॒मां दु॑हे । तामिन्द्र॑ उक्थ्यस्था॒ल्येन्द्रि॒य-म॑दुहत् । यदु॑क्थ्यस्था॒ली भव॑ति । इ॒न्द्रि॒यमे॒व तया॒ यज॑मान इ॒मां दु॑हे । तां ॅविश्वे॑ दे॒वा आ᳚ग्रयणस्था॒ल्योर्ज॑-मदुह्रन्न् । यदा᳚ग्रयणस्था॒ली भव॑ति ( )",
  "korvai": "(ग्र॒ह॒त्वं - ग्रहा᳚न् जु॒होत्य॑-कुर्व-तादुह्रन्-नाग्रयणस्था॒ली भव॑ति॒-+नव॑ च)"
}