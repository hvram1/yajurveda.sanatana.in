{
  "id": "TB 1.4.7.4",
  "classification": {
    "prasna": "1",
    "prapaataka": "4",
    "anuvaka": "7",
    "panchasat": "4"
  },
  "header": "TB 1.4.7.4",
  "anuvaka_header": "1.4.7     अनुवाकं   7 - यूपविरोहणादिप्रायश्चित्तम्",
  "samhita": "गार्.ह॑पत्यो॒ वा अ॒ग्नेर्योनिः॑ । स्वादे॒वैनं॒ ॅयोने᳚र्-जनयति । नास्मै॒ भ्रातृ॑व्यं जनयति ॥ यस्य॒ सोम॑ उप॒दस्ये᳚त् । सु॒वर्णꣳ॒॒ हिर॑ण्यं द्वे॒धा वि॒च्छिद्य॑ । ऋ॒जी॒षे᳚ऽन्यदा॑धूनु॒यात् । जु॒हु॒याद॒न्यत् । सोम॑मे॒वा-भि॑षु॒णोति॑ । सोमं॑ जुहोति ॥ सोम॑स्य॒ वा अ॑भिषू॒यमा॑णस्य प्रि॒या त॒नू-रुद॑क्रामत्",
  "korvai": "(उ॒द्वाय॑ति - मन्थेन् - मन्थ - त्यक्रामत् - प॒राऽप॑तन् - म॒द्ध्यन्दि॑न - आगु॒रते॒ पञ्च॑ च)"
}