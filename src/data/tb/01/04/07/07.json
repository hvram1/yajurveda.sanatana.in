{
  "id": "TB 1.4.7.7",
  "classification": {
    "prasna": "1",
    "prapaataka": "4",
    "anuvaka": "7",
    "panchasat": "7"
  },
  "header": "TB 1.4.7.7",
  "anuvaka_header": "1.4.7     अनुवाकं   7 - यूपविरोहणादिप्रायश्चित्तम्",
  "samhita": "नी॒त॒मि॒श्रेण॑ तृतीयसव॒ने । अ॒गि॒ष्टो॒मः सोमः॑ स्याद् रथन्त॒रसा॑मा । य ए॒वर्त्विजो॑ वृ॒ताः स्युः । त ए॑नं ॅयाजयेयुः । एकां॒ गां दक्षि॑णां दद्या॒त्तेभ्य॑ ए॒व । पुनः॒ सोमं॑ क्रीणीयात् । य॒ज्ञेनै॒व तद्-य॒ज्ञ्-मि॑च्छति । सैव ततः॒ प्राय॑श्चित्तिः ॥ सर्वा᳚भ्यो॒ वा ए॒ष दे॒वता᳚भ्यः॒ सर्वे᳚भ्यः पृ॒ष्ठेभ्य॑ आ॒त्मान॒-मागु॑रते । यः स॒त्राया॑गु॒रते᳚ ( ) । ए॒तावा॒न्-खलु॒ वै पुरु॑षः । याव॑दस्य वि॒त्तम् । स॒र्व॒वे॒द॒सेन॑ यजेत । सर्व॑पृष्ठोऽस्य॒ सोमः॑ स्यात् । सर्वा᳚भ्य ए॒व दे॒वता᳚भ्यः॒ सर्वे᳚भ्यः पृ॒ष्ठेभ्य॑ आ॒त्मानं॒ निष्क्री॑णीते ।",
  "korvai": "(उ॒द्वाय॑ति - मन्थेन् - मन्थ - त्यक्रामत् - प॒राऽप॑तन् - म॒द्ध्यन्दि॑न - आगु॒रते॒ पञ्च॑ च)"
}