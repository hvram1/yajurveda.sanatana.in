{
  "id": "TB 1.4.8.6",
  "classification": {
    "prasna": "1",
    "prapaataka": "4",
    "anuvaka": "8",
    "panchasat": "6"
  },
  "header": "TB 1.4.8.6",
  "anuvaka_header": "1.4.8     अनुवाकं   8 - पावमानीमन्त्राः (स्मार्ते श्ञानादौ मार्जनार्थाश्च)",
  "samhita": "ब्रा॒ह्म॒णेष्व॒मृतꣳ॑ हि॒तम् ॥ येन॑ दे॒वाः प॒वित्रे॑ण । आ॒त्मानं॑ पु॒नते॒ सदा᳚ । तेन॑ स॒हस्र॑धारेण । पा॒व॒मा॒न्यः पु॑नन्तु मा ॥ प्रा॒जा॒प॒त्यं प॒वित्र᳚म् । श॒तोद्या॑मꣳ हिर॒ण्मय᳚म् । तेन॑ ब्रह्म॒ विदो॑ व॒यम् । पू॒तं ब्रह्म॑ पुनीमहे ॥ इन्द्रः॑ सुनी॒ती स॒ह मा॑ पुनातु ( ) । सोमः॑ स्व॒स्त्या वरु॑णः स॒मीच्या᳚ । य॒मो राजा᳚ प्रमृ॒णाभिः॑ पुनातु मा । जा॒तवे॑दा मो॒र्जय॑न्त्या पुनातु ।",
  "korvai": "(अनु॑ - रयी॒णां - ब्रह्म॑णा - स्व॒स्त्यय॑नीः - सु॒दुघा॒ हि घृ॑त॒श्चुत॒ ऋषि॑भिः॒ सम्भृ॑तो॒ रसः॑ - पुनातु॒ त्रीणि॑ च )"
}