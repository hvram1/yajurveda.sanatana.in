{
  "id": "TB 1.4.5.1",
  "classification": {
    "prasna": "1",
    "prapaataka": "4",
    "anuvaka": "5",
    "panchasat": "1"
  },
  "header": "TB 1.4.5.1",
  "anuvaka_header": "1.4.5      अनुवाकं   5 - सोमातिरेकप्रायश्चित्तम्",
  "samhita": "यस्य॑ प्रातस्सव॒ने सोमो॑ऽति॒रिच्य॑ते । माद्ध्य॑न्दिनꣳ॒॒ सव॑नं का॒मय॑मानो॒-ऽभ्यति॑रिच्यते । गौर्द्ध॑यति म॒रुता॒मिति॒ धय॑द्वतीषु कुर्वन्ति । हि॒नस्ति॒ वै स॒न्ध्यधी॑तम् । स॒न्धीव॒ खलु॒ वा ए॒तत् । यथ् सव॑न स्याति॒रिच्य॑ते । यद्धय॑द्वतीषु कु॒र्वन्ति॑ । स॒न्धेः शान्त्यै᳚ ॥ गा॒य॒त्रꣳ साम॑ भवति पञ्चद॒शः स्तोमः॑ । तेनै॒व प्रा॑तस्सव॒नान्नय॑न्ति ।",
  "korvai": "(य॒न्ति॒ - सव॑नस्याति॒रिच्य॑ते - शꣳसति - दाधारा॒ष्टौ च॑)"
}