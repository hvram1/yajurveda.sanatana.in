{
  "id": "TB 1.4.5.4",
  "classification": {
    "prasna": "1",
    "prapaataka": "4",
    "anuvaka": "5",
    "panchasat": "4"
  },
  "header": "TB 1.4.5.4",
  "anuvaka_header": "1.4.5      अनुवाकं   5 - सोमातिरेकप्रायश्चित्तम्",
  "samhita": "म॒द्ध्य॒त ए॒व य॒ज्ञ्ꣳ स॒माद॑धाति ॥ यस्य॑ तृतीयसव॒ने सोमो॑ऽति॒रिच्ये॑त । उ॒क्थ्यं॑ कुर्वीत । यस्यो॒क्थ्ये॑ऽति॒रिच्ये॑त । अ॒ति॒रा॒त्रं कु॑र्वीत । यस्या॑-तिरा॒त्रे॑ऽति॒रिच्य॑ते। तत्त्वै दु॑ष्प्रज्ञा॒नम् । यज॑मानं॒ ॅवा ए॒तत् प॒शव॑ आ॒साह्य॑ यन्ति । बृ॒हथ् साम॑ भवति । बृ॒हद्वा इ॒मां ॅलो॒कान् दा॑धार ( ) । बार्.ह॑ताः प॒शवः॑ । बृ॒ह॒तैवास्मै॑ प॒शून् दा॑धार ॥ शि॒पि॒वि॒ष्टव॑तीषु कुर्वन्ति । शि॒पि॒वि॒ष्टो वै दे॒वानां᳚ पु॒ष्टम् । पुष्ट्यै॒वैनꣳ॒॒ सम॑र्द्धयन्ति ॥ होतु॑श्चम॒समनून्न॑यन्ते । होताऽनु॑शꣳसति । म॒द्ध्य॒त ए॒व य॒ज्ञ्ꣳ स॒माद॑धाति ।",
  "korvai": "(य॒न्ति॒ - सव॑नस्याति॒रिच्य॑ते - शꣳसति - दाधारा॒ष्टौ च॑)"
}