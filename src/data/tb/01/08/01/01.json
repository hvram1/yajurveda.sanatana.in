{
  "id": "TB 1.8.1.1",
  "classification": {
    "prasna": "1",
    "prapaataka": "8",
    "anuvaka": "1",
    "panchasat": "1"
  },
  "header": "TB 1.8.1.1",
  "anuvaka_header": "1.8.1     अनुवाकं   1 - संसृपां हवींषि दश",
  "samhita": "वरु॑णस्य सुषुवा॒णस्य॑ दश॒धेन्द्रि॒यं ॅवी॒र्यं॑ परा॑ऽपतत् । तथ्सꣳ॒॒ सृद्भि॒रनु॒ सम॑सर्पत् । तथ्सꣳ॒॒ सृपाꣳ॑ सꣳ सृ॒त्त्वम् । अ॒ग्निना॑ दे॒वेन॑ प्रथ॒मे ऽह॒न्ननु॒ प्रायु॑ङ्क्त । सर॑स्वत्या वा॒चा द्वि॒तीये᳚ । स॒वि॒त्रा प्र॑स॒वेन॑ तृ॒तीये᳚ । पू॒ष्णा प॒शुभि॑श्चतु॒र्थे । बृह॒स्पति॑ना॒ ब्रह्म॑णा पञ्च॒मे । इन्द्रे॑ण दे॒वेन॑ ष॒ष्ठे । वरु॑णेन॒ स्वया॑ दे॒वत॑या सप्त॒मे",
  "korvai": "(स॒प्त॒मे - द॑धाति॒ पञ्च॑ च)"
}