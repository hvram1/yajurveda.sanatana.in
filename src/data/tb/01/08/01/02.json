{
  "id": "TB 1.8.1.2",
  "classification": {
    "prasna": "1",
    "prapaataka": "8",
    "anuvaka": "1",
    "panchasat": "2"
  },
  "header": "TB 1.8.1.2",
  "anuvaka_header": "1.8.1     अनुवाकं   1 - संसृपां हवींषि दश",
  "samhita": "सोमे॑न॒ राज्ञा᳚ऽष्ट॒मे । त्वष्ट्रा॑ रू॒पेण॑ नव॒मे । विष्णु॑ना य॒ज्ञेना᳚प्नोत् । यथ्सꣳ॒॒ सृपो॒ भव॑न्ति । इ॒न्द्रि॒यमे॒व तद्-वी॒र्यं॑ ॅयज॑मान आप्नोति । पूर्वा॑ पूर्वा॒ वेदि॑र्भवति । इ॒न्द्रि॒यस्य॑ वी॒र्य॑स्याव॑रुद्ध्यै । पु॒रस्ता॑-दुप॒सदाꣳ॑ सौ॒म्येन॒ प्रच॑रति । सोमो॒ वै रे॑तो॒धाः । रेत॑ ए॒व तद्-द॑धाति ( ) । अ॒न्त॒रा त्वा॒ष्ट्रेण॑ । रेत॑ ए॒व हि॒तं त्वष्टा॑ रू॒पाणि॒ विक॑रोति । उ॒परि॑ष्टाद्-वैष्ण॒वेन॑ । य॒ज्ञो वै विष्णुः॑ । य॒ज्ञ् ए॒वान्त॒तः प्रति॑ तिष्ठति ।",
  "korvai": "(स॒प्त॒मे - द॑धाति॒ पञ्च॑ च)"
}