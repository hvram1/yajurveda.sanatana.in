{
  "id": "TB 1.8.6.5",
  "classification": {
    "prasna": "1",
    "prapaataka": "8",
    "anuvaka": "6",
    "panchasat": "5"
  },
  "header": "TB 1.8.6.5",
  "anuvaka_header": "1.8.6     अनुवाकं   6 - सौत्रामणिः, पशवः, हवींषि च",
  "samhita": "श॒तायुः॒ पुरु॑षः श॒तेन्द्रि॑यः । आयु॑ष्ये॒वेन्द्रि॒ये प्रति॑तिष्ठति । दक्षि॑णे॒ऽग्नौ जु॑होति । पा॒प॒व॒स्य॒सस्य॒ व्यावृ॑त्त्यै । हिर॑ण्यमन्त॒रा धा॑रयति । पू॒तामे॒वैनां᳚ जुहोति । श॒तमा॑नं भवति । श॒तायुः॒ पुरु॑षः श॒तेन्द्रि॑यः । आयु॑ष्ये॒वेन्द्रि॒ये प्रति॑ तिष्ठति । यत्रै॒व श॑तातृ॒ण्णां धा॒रय॑ति",
  "korvai": "(प्र॒॒णा॒ति॒ - प्र॒थ॒मो - दक्षि॑णा - स॒मव॑नयति - धा॒रय॑ - तीन्द्रि॒याणि॑ च॒त्वारि॑ च)"
}