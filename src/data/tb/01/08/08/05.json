{
  "id": "TB 1.8.8.5",
  "classification": {
    "prasna": "1",
    "prapaataka": "8",
    "anuvaka": "8",
    "panchasat": "5"
  },
  "header": "TB 1.8.8.5",
  "anuvaka_header": "1.8.8     अनुवाकं   8 - अभिषेचनीये साममन्त्रविशेषः",
  "samhita": "विड्वा ए॑कविꣳ॒॒शः । रा॒ष्ट्रꣳ स॑प्तद॒शः । विश॑ ए॒वैतन्-म॑द्ध्य॒तो॑ऽभिषि॑च्यते । तस्मा॒द्वा ए॒ष वि॒शां प्रि॒यः । वि॒शो हि म॑द्ध्य॒तो॑ऽभिषि॒च्यते᳚ । यद्वा ए॑नम॒दो दिशोऽनु॑ व्यास्था॒पय॑न्ति । तथ्-सु॑व॒र्गं ॅलो॒क-म॒भ्यारो॑हति । यदि॒मं ॅलो॒कं न प्र॑त्यव॒रोहे᳚त् । अ॒ति॒ ज॒नं ॅवे॒यात् । उद्वा॑ माद्येत् ( ) । यदे॒ष प्र॑ती॒चीन॑-स्तोमो॒ भव॑ति । इ॒ममे॒व तेन॑ लो॒कं प्र॒त्यव॑रोहति । अथो॑ अ॒स्मिन्ने॒व लो॒के प्रति॑ तिष्ठ॒त्य-नु॑न्मादाय ।",
  "korvai": "(अक्र॑न् - राज॒न्यो॑ - भव॑न्ति - दश॒पेयो॑ - माद्ये॒त् त्रीणि॑ च)"
}