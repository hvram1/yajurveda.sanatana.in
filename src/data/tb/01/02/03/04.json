{
  "id": "TB 1.2.3.4",
  "classification": {
    "prasna": "1",
    "prapaataka": "2",
    "anuvaka": "3",
    "panchasat": "4"
  },
  "header": "TB 1.2.3.4",
  "anuvaka_header": "1.2.3      अनुवाकं   3 - विषुवद्दिनेऽतिग्राह्यविशेषाः",
  "samhita": "सु॒व॒र्गस्य॑ लो॒कस्या॒-भिजि॑त्यै ॥ प्र वा ए॒ते᳚ऽस्माल् लो॒का-च्च्य॑वन्ते । ये वै᳚श्वकर्म॒णं गृ॒ह्णते᳚ । आ॒दि॒त्यश्श्वो गृ॑ह्यते । इ॒यं ॅवा अदि॑तिः । अ॒स्यामे॒व प्रति॑तिष्ठन्ति ॥ अ॒न्यो᳚न्यो गृह्येते । विश्वा᳚न्ये॒वान्येन॒ कर्मा॑णि कुर्वा॒णा य॑न्ति । अ॒स्याम॒न्येन॒ प्रति॑ तिष्ठन्ति ॥ तावाऽप॑रा॒र्द्धाथ् सं॑ॅवथ्स॒रस्या॒-न्यो᳚न्यो गृह्येते ( ) ॥ तावु॒भौ स॒ह म॑हाव्र॒ते गृ॑ह्येते । य॒ज्ञ्स्यै॒वान्तं॑ ग॒त्वा । उ॒भयो᳚र् लो॒कयोः॒ प्रति॑ तिष्ठन्ति ॥ अ॒र्क्य॑मु॒क्थं भ॑वति । अ॒न्नाद्य॒स्या-व॑रुद्ध्यै ।",
  "korvai": "(स॒मा॒यच्छ॑ - त्यतिग्रा॒ह्या॑ गृह्यन्ते - गृ॒ह्यते॑ - संॅवथ्स॒रस्था॒न्यो᳚न्यो गृह्येते॒ पञ्च॑ च )"
}