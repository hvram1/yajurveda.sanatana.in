{
  "id": "TB 1.2.4.3",
  "classification": {
    "prasna": "1",
    "prapaataka": "2",
    "anuvaka": "4",
    "panchasat": "3"
  },
  "header": "TB 1.2.4.3",
  "anuvaka_header": "1.2.4      अनुवाकं   4 - तस्मिन्नेव दिने दिवाकीर्त्यनामानि सामानि",
  "samhita": "म॒हादि॑वाकीर्त्यꣳ॒॒ होतुः॑ पृ॒ष्ठम् । वि॒क॒र्णं ब्र॑ह्मसा॒मम् । भा॒सो᳚ऽग्निष्टो॒मः ॥ अथै॒तानि॒ परा॑णि । परै॒र्वै दे॒वा आ॑दि॒त्यꣳ सु॑व॒र्गं ॅलो॒कम॑पारयन्न् । यदपा॑रयन्न् । तत् परा॑णां पर॒त्वम् । पा॒रय॑न्त्येनं॒ परा॑णि । य ए॒वं ॅवेद॑ । अथै॒तानि॒ स्परा॑णि ( ) । स्परै॒र्वै दे॒वा आ॑दि॒त्यꣳ सु॑व॒र्गं ॅलो॒कम॑स्पारयन्न् । यदस्पा॑रयन्न् । तथ् स्परा॑णाꣳ स्पर॒त्वम् । स्पा॒रय॑न्त्येनꣳ॒॒ स्परा॑णि । य ए॒वं ॅवेद॑ ।",
  "korvai": "(ए॒ति॒-पव॑मानयोः॒-स्परा॑णी॒ पञ्च॑ च)"
}