{
  "id": "TB 1.2.1.24",
  "classification": {
    "prasna": "1",
    "prapaataka": "2",
    "anuvaka": "1",
    "panchasat": "24"
  },
  "header": "TB 1.2.1.24",
  "anuvaka_header": "1.2.1     अनुवाकं   1 - आधानमन्त्राः पूर्वप्रपाठकशेषभूताः",
  "samhita": "तयोः᳚ पृ॒ष्ठे सी॑दतु जा॒तवे॑दाः । श॒भूंः प्र॒जाभ्य॑-स्त॒नुवे᳚ स्यो॒नः ॥ प्रा॒णं त्वा॒ऽमृत॒ आद॑धामि । अ॒न्ना॒दम॒न्नाद्या॑य । गो॒प्तारं॒ गुप्त्यै᳚ । यत्ते॑ शुक्र शु॒क्रं ॅवर्चः॑ शु॒क्रा त॒नूः । शु॒क्रं ज्योति॒-रज॑स्रम् । तेन॑ मे दीदिहि॒ तेन॒ त्वाऽऽद॑धे । अ॒ग्निना᳚ऽऽग्ने॒ ब्रह्म॑णा । आ॒न॒शे व्या॑नशे॒ सर्व॒मायु॒र् व्या॑नशे ।",
  "korvai": "(वि॒श॒न्तु॒ नः॒ - पु॒रु॒चीर् - वि॑धेम - नि॒धाय॒ - यत् ते - ऽप्र॑दाहाय - बृह॒त्यो᳚ - ब्रह्म॑णा - दुवस्यत - वि॒श्ववा॑र - इ॒म - मृ॑ञ्जते - पुरो॒गां - प्रज॑नयि॒ष्यथो॑ - जनि॒ष्यते᳚ऽ - स्मै॒ - मम॑ - महि॒म्ना - वर्च॑से॒ - दध॑थ् - सुव॒र्गा - भा॑हि - संबभू॒वतु॒ - रायु॒र् व्या॑नशे॒ - चतु॑ष्पदः - स॒तां - प्र॒जाप॑ते॒र् द्वे च॑)"
}