{
  "id": "TB 1.2.1.2",
  "classification": {
    "prasna": "1",
    "prapaataka": "2",
    "anuvaka": "1",
    "panchasat": "2"
  },
  "header": "TB 1.2.1.2",
  "anuvaka_header": "1.2.1     अनुवाकं   1 - आधानमन्त्राः पूर्वप्रपाठकशेषभूताः",
  "samhita": "यदि॒दं दि॒वो यद॒दः पृ॑थि॒व्याः । स॒जं॒ज्ञा॒ने रोद॑सी संबभू॒वतुः॑ । ऊषा᳚न् कृ॒ष्णम॑वतु कृ॒ष्णमूषाः᳚ । इ॒होभयो᳚र् य॒ज्ञिय॒-माग॑मिष्ठाः ॥ ऊ॒तीः कु॑र्वा॒णो यत् पृ॑थि॒वीमच॑रः । गु॒हा॒कार॑-माखुरू॒पं प्र॒तीत्य॑ । तत् ते॒ न्य॑क्तमि॒ह स॒भंर॑न्तः । श॒तं जी॑वेम श॒रदः॒ सवी॑राः ॥ ऊर्जं॑ पृथि॒व्या रस॑-मा॒भर॑न्तः । श॒तं जी॑वेम श॒रदः॑ पुरू॒चीः",
  "korvai": "(वि॒श॒न्तु॒ नः॒ - पु॒रु॒चीर् - वि॑धेम - नि॒धाय॒ - यत् ते - ऽप्र॑दाहाय - बृह॒त्यो᳚ - ब्रह्म॑णा - दुवस्यत - वि॒श्ववा॑र - इ॒म - मृ॑ञ्जते - पुरो॒गां - प्रज॑नयि॒ष्यथो॑ - जनि॒ष्यते᳚ऽ - स्मै॒ - मम॑ - महि॒म्ना - वर्च॑से॒ - दध॑थ् - सुव॒र्गा - भा॑हि - संबभू॒वतु॒ - रायु॒र् व्या॑नशे॒ - चतु॑ष्पदः - स॒तां - प्र॒जाप॑ते॒र् द्वे च॑)"
}