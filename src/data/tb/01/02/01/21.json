{
  "id": "TB 1.2.1.21",
  "classification": {
    "prasna": "1",
    "prapaataka": "2",
    "anuvaka": "1",
    "panchasat": "21"
  },
  "header": "TB 1.2.1.21",
  "anuvaka_header": "1.2.1     अनुवाकं   1 - आधानमन्त्राः पूर्वप्रपाठकशेषभूताः",
  "samhita": "अग्ने॑ स॒पत्नाꣳ॑ अप॒ बाध॑मानः । रा॒यस्पोष॒-मिष॒मूर्ज॑-म॒स्मासु॑ धेहि ॥ इ॒मा उ॒ मामुप॑तिष्ठन्तु॒ रायः॑ । आ॒भिः प्र॒जाभि॑रि॒ह सं ॅव॑सेय । इ॒हो इडा॑ तिष्ठतु विश्वरू॒पी । मद्ध्ये॒ वसो᳚र् दीदिहि जातवेदः ॥ ओज॑से॒ बला॑य॒ त्वोद्य॑च्छे । वृष॑णे॒ शुष्मा॒यायु॑षे॒ वर्च॑से । स॒प॒त्न॒तूर॑सि वृत्र॒तूः । यस्ते॑ दे॒वेषु॑ महि॒मा सु॑व॒र्गः",
  "korvai": "(वि॒श॒न्तु॒ नः॒ - पु॒रु॒चीर् - वि॑धेम - नि॒धाय॒ - यत् ते - ऽप्र॑दाहाय - बृह॒त्यो᳚ - ब्रह्म॑णा - दुवस्यत - वि॒श्ववा॑र - इ॒म - मृ॑ञ्जते - पुरो॒गां - प्रज॑नयि॒ष्यथो॑ - जनि॒ष्यते᳚ऽ - स्मै॒ - मम॑ - महि॒म्ना - वर्च॑से॒ - दध॑थ् - सुव॒र्गा - भा॑हि - संबभू॒वतु॒ - रायु॒र् व्या॑नशे॒ - चतु॑ष्पदः - स॒तां - प्र॒जाप॑ते॒र् द्वे च॑)"
}