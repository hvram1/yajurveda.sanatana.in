{
  "id": "TB 1.2.1.22",
  "classification": {
    "prasna": "1",
    "prapaataka": "2",
    "anuvaka": "1",
    "panchasat": "22"
  },
  "header": "TB 1.2.1.22",
  "anuvaka_header": "1.2.1     अनुवाकं   1 - आधानमन्त्राः पूर्वप्रपाठकशेषभूताः",
  "samhita": "यस्त॑ आ॒त्मा प॒शुषु॒ प्रवि॑ष्टः । पुष्टि॒र्या ते॑ मनु॒ष्ये॑षु पप्र॒थे । तया॑ नो अग्ने जु॒षमा॑ण॒ एहि॑ ॥ दि॒वः पृ॑थि॒व्याः पर्य॒न्तरि॑क्षात् । वाता᳚त् प॒शुभ्यो॒ अद्ध्योष॑धीभ्यः । यत्र॑यत्र जातवेदः सं ब॒भूथ॑ । ततो॑ नो अग्ने जु॒षमा॑ण॒ एहि॑ ॥ प्राची॒मनु॑ प्र॒दिशं॒ प्रेहि॑ वि॒द्वान् । अ॒ग्नेर॑ग्ने पु॒रो अ॑ग्निर्-भवे॒ह । विश्वा॒ आशा॒ दीद्या॑नो॒ वि भा॑हि",
  "korvai": "(वि॒श॒न्तु॒ नः॒ - पु॒रु॒चीर् - वि॑धेम - नि॒धाय॒ - यत् ते - ऽप्र॑दाहाय - बृह॒त्यो᳚ - ब्रह्म॑णा - दुवस्यत - वि॒श्ववा॑र - इ॒म - मृ॑ञ्जते - पुरो॒गां - प्रज॑नयि॒ष्यथो॑ - जनि॒ष्यते᳚ऽ - स्मै॒ - मम॑ - महि॒म्ना - वर्च॑से॒ - दध॑थ् - सुव॒र्गा - भा॑हि - संबभू॒वतु॒ - रायु॒र् व्या॑नशे॒ - चतु॑ष्पदः - स॒तां - प्र॒जाप॑ते॒र् द्वे च॑)"
}