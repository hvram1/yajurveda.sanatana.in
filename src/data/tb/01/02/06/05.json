{
  "id": "TB 1.2.6.5",
  "classification": {
    "prasna": "1",
    "prapaataka": "2",
    "anuvaka": "6",
    "panchasat": "5"
  },
  "header": "TB 1.2.6.5",
  "anuvaka_header": "1.2.6      अनुवाकं   6 - महाव्रतम्",
  "samhita": "यदि॒त इ॑तो॒ लोमा॑नि द॒तो न॒खान् । प॒रि॒मादः॑ क्रियन्ते । तान्ये॒व तेन॒ प्रत्यु॑प्यन्ते ॥ औदु॑म्बर॒स्तल्पो॑ भवति । ऊर्ग्वा अन्न॑मुदु॒म्बरः॑ । ऊ॒र्ज ए॒वान्नाद्य॒स्या-व॑रुद्ध्यै ॥ यस्य॑ तल्प॒सद्य॒-मन॑भिजितꣳ॒॒ स्यात् । स दे॒वानाꣳ॒॒ साम्य॑क्षे । त॒ल्प॒सद्य॑-म॒भिज॑या॒नीति॒ तल्प॑मा॒-रुह्योद्-गा॑येत् । त॒ल्प॒सद्य॑-मे॒वाभिज॑यति",
  "korvai": "(भ॒व॒ति॒ - भ॒व॒ति॒ - क्रि॒यते॒ - पुरु॑षो - जयत्य - जय - ञ्जय॒त्येकं॑ च)"
}