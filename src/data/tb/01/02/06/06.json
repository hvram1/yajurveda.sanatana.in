{
  "id": "TB 1.2.6.6",
  "classification": {
    "prasna": "1",
    "prapaataka": "2",
    "anuvaka": "6",
    "panchasat": "6"
  },
  "header": "TB 1.2.6.6",
  "anuvaka_header": "1.2.6      अनुवाकं   6 - महाव्रतम्",
  "samhita": "यस्य॑ तल्प॒सद्य॑-म॒भिजि॑तꣳ॒॒ स्यात् । स दे॒वानाꣳ॒॒ साम्य॑क्षे । त॒ल्प॒सद्यं॒ मा परा॑जे॒षीति॒ तल्प॑-मा॒रुह्योद्-गा॑येत् । न त॑ल्प॒सद्यं॒ परा॑जयते ॥ प्ले॒ङ्खे शꣳ॑सति । महो॒ वै प्ले॒ङ्खः । मह॑स ए॒वान्नाद्य॒स्या-व॑रुद्ध्यै ॥ दे॒वा॒सु॒राः संॅय॑त्ता आसन्न् । त आ॑दि॒त्ये व्याय॑च्छन्त । तं दे॒वाः सम॑जयन्न्",
  "korvai": "(भ॒व॒ति॒ - भ॒व॒ति॒ - क्रि॒यते॒ - पुरु॑षो - जयत्य - जय - ञ्जय॒त्येकं॑ च)"
}