{
  "id": "TB 1.2.6.7",
  "classification": {
    "prasna": "1",
    "prapaataka": "2",
    "anuvaka": "6",
    "panchasat": "7"
  },
  "header": "TB 1.2.6.7",
  "anuvaka_header": "1.2.6      अनुवाकं   6 - महाव्रतम्",
  "samhita": "ब्रा॒ह्म॒णश्च॑ शू॒द्रश्च॑ चर्मक॒र्ते व्याय॑च्छेते । दैव्यो॒ वै वर्णो᳚ ब्राह्म॒णः । अ॒स॒र्यः॑ शू॒द्रः । इ॒मे॑ऽराथ् सुरि॒मे सु॑भू॒त-म॑क्र॒-न्नित्य॑न्यत॒रो ब्रू॑यात् । इ॒म उ॑द्वासीका॒रिण॑ इ॒मे दु॑र्भू॒त-म॑क्र॒न्नित्य॑न्यत॒रः । यदे॒वैषाꣳ॑ सुकृ॒तं ॅया राद्धिः॑ । तद॑न्यत॒रो॑-ऽभिश्री॑णाति । यदे॒वैषां᳚ दुष्कृ॒तं ॅयाऽरा᳚द्धिः । तद॑न्यत॒रो-ऽप॑हन्ति । ब्रा॒ह्म॒णः सं ज॑यति ( ) । अ॒मुमे॒वादि॒त्यं भ्रातृ॑व्यस्य॒ संॅवि॑न्दन्ते ।",
  "korvai": "(भ॒व॒ति॒ - भ॒व॒ति॒ - क्रि॒यते॒ - पुरु॑षो - जयत्य - जय - ञ्जय॒त्येकं॑ च)"
}