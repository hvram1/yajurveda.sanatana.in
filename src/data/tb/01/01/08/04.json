{
  "id": "TB 1.1.8.4",
  "classification": {
    "prasna": "1",
    "prapaataka": "1",
    "anuvaka": "8",
    "panchasat": "4"
  },
  "header": "TB 1.1.8.4",
  "anuvaka_header": "1.1.8     अनुवाकं   8 - एतद्ब्राह्मणं",
  "samhita": "उपै॑न॒मुत्त॑रो य॒ज्ञो न॑मति ॥ रु॒द्रो वा ए॒षः । यद॒ग्निः । स आ॑धी॒यमा॑न ईश्व॒रो यज॑मानस्य प॒शून् हिꣳसि॑तोः ।सं प्रि॑यः प॒शुभि॑र् भुव॒दित्या॑ह । प॒शुभि॑रे॒वैनꣳ॒॒ संप्रि॑यं करोति ।प॒शू॒ना-महिꣳ॑सायै ॥ छ॒र्दिस्तो॒काय॒ तन॑याय य॒च्छेत्या॑ह ।आ॒शिष॑मे॒वैता-माशा᳚स्ते ॥ वातः॑ प्रा॒ण इत्य॑न्वाहार्य॒-पच॑नम्",
  "korvai": "(लो॒को॑ - ऽसृजतैन॒ - माध॑त्ते - ऽन्वाहार्य॒पच॑नं - दे॒वाना॒मन्न॑ - मेनं॒ प्रति॑ष्ठित॒माध॑त्ते॒ पञ्च॑ च)"
}