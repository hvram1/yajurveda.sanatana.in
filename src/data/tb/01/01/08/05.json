{
  "id": "TB 1.1.8.5",
  "classification": {
    "prasna": "1",
    "prapaataka": "1",
    "anuvaka": "8",
    "panchasat": "5"
  },
  "header": "TB 1.1.8.5",
  "anuvaka_header": "1.1.8     अनुवाकं   8 - एतद्ब्राह्मणं",
  "samhita": "सप्रा॑ण-मे॒वैन॒-माध॑त्ते ॥ स्व॒दि॒तं तो॒काय॒ तन॑याय पि॒तुं प॒चेत्या॑ह । अन्न॑मे॒वास्मै᳚ स्वदयति ॥ प्राची॒मनु॑ प्र॒दिशं॒ प्रेहि॑ वि॒द्वानित्या॑ह । विभ॑क्तिरे॒वैन॑यो॒स्सा । अथो॒ नाना॑ वीर्यावे॒वैनौ॑ कुरुते ॥ ऊर्जं॑ नो धेहि द्वि॒पदे॒ चतु॑ष्पद॒ इत्या॑ह । आ॒शिष॑मे॒वैतामाशा᳚स्ते ॥ अ॒र्क-श्चक्षु॒रित्या॑-हव॒नीय᳚म् । अ॒र्को वै दे॒वाना॒मन्न᳚म्",
  "korvai": "(लो॒को॑ - ऽसृजतैन॒ - माध॑त्ते - ऽन्वाहार्य॒पच॑नं - दे॒वाना॒मन्न॑ - मेनं॒ प्रति॑ष्ठित॒माध॑त्ते॒ पञ्च॑ च)"
}