{
  "id": "TB 1.1.7.3",
  "classification": {
    "prasna": "1",
    "prapaataka": "1",
    "anuvaka": "7",
    "panchasat": "3"
  },
  "header": "TB 1.1.7.3",
  "anuvaka_header": "1.1.7     अनुवाकं   7 - आधानमन्त्राः",
  "samhita": "ये ते॑ अग्ने शि॒वे त॒नुवौ᳚ । स॒म्राट् चा॑भि॒भूश्च॑ । ते मा वि॑शतां॒ ते मा॑ जिन्वताम् । ये ते॑ अग्ने शि॒वे त॒नुवौ᳚ । वि॒भूश्च॑ परि॒भूश्च॑ । ते मा वि॑शतां॒ ते मा॑ जिन्वताम् । ये ते॑ अग्ने शि॒वे त॒नुवौ᳚ । प्र॒भ्वी च॒ प्रभू॑तिश्च । ते मा वि॑शतां॒ ते मा॑ जिन्वताम् । यास्ते॑ अग्ने शि॒वास्त॒नुवः॑ ( ) । ताभि॒स्त्वा ऽऽद॑धे ॥ यास्ते॑ अग्ने घो॒रास्त॒नुवः॑ । ताभि॑र॒मुं ग॑च्छ ।",
  "korvai": "(चतु॑ष्पदे - जिन्वतां - त॒नुव॒ स्त्रीणि॑ च )"
}