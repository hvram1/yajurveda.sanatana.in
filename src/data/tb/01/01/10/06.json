{
  "id": "TB 1.1.10.6",
  "classification": {
    "prasna": "1",
    "prapaataka": "1",
    "anuvaka": "10",
    "panchasat": "6"
  },
  "header": "TB 1.1.10.6",
  "anuvaka_header": "1.1.10    अनुवाकं   10 - पञ्चाग्न्याधानम्",
  "samhita": "तेन॒ सो᳚ऽस्या॒भीष्टः॑ प्री॒तः । यथ्स॒भायां᳚ ॅवि॒जय॑न्ते । तेन॒ सो᳚ऽस्या॒भीष्टः॑ प्री॒तः । यदा॑वस॒थेऽन्नꣳ॒॒ हर॑न्ति । तेन॒ सो᳚ऽस्या॒भीष्टः॑ प्री॒तः । तथा᳚ऽस्य॒ सर्वे᳚ प्री॒ता अ॒भीष्टा॒ आधी॑यन्ते ॥ प्र॒व॒स॒थ-मे॒ष्यन्ने॒व-मुप॑तिष्ठे॒-तैक॑मेकम् । यथा᳚ ब्राह्म॒णाय॑ गृहेवा॒सिने॑ परि॒दाय॑ गृ॒हानेति॑ । ता॒दृगे॒व तत् ॥ पुन॑रा॒ग-त्योप॑तिष्ठते ( ) । सा भा॑गेयमे॒वैषां॒ तत् । सा तत॑ ऊ॒र्द्ध्वाऽऽरो॑हत् । सा रो॑हि॒ण्य॑भवत् । तद्-रो॑हि॒ण्यै रो॑हिणि॒त्वम् । रो॒हि॒ण्या-म॒ग्नि-माद॑धीत । स्व ए॒वैनं॒ ॅयोनौ॒ प्रति॑ष्ठित॒-माध॑त्ते । ऋ॒द्ध्नोत्ये॑नेन ।",
  "korvai": "(ए॒षा - प॒शून्मे॑ गोपा॒येति॒ - प्रवि॑ष्टा - \nप॒शून्मे॑ गोपा॒येत्या॑ह॒ - जुह्व॑ति - तिष्ठते स॒प्त च॑)"
}