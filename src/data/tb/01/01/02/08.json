{
  "id": "TB 1.1.2.8",
  "classification": {
    "prasna": "1",
    "prapaataka": "1",
    "anuvaka": "2",
    "panchasat": "8"
  },
  "header": "TB 1.1.2.8",
  "anuvaka_header": "1.1.2     अनुवाकं   2 - अथाग्न्याधानप्रकरणं, तत्र कालविशेषविधिः",
  "samhita": "स्व ए॒वैन॑मृ॒तावा॒धाय॑ । प॒शु॒मान् भ॑वति ॥ न पूर्व॑योः॒ फल्गु॑न्यो-र॒ग्निमाद॑धीत । ए॒षा वै ज॑घ॒न्या॑ रात्रिः॑ संॅवथ्स॒रस्य॑ । यत्पूर्वे॒ फल्गु॑नी । पृ॒ष्टि॒त ए॒व सं॑ॅवथ्स॒रस्या॒-ग्निमा॒धाय॑ । पापी॑यान्-भवति । उत्त॑रयो॒राद॑धीत । ए॒षा वै प्र॑थ॒मा रात्रिः॑ संॅवथ्स॒रस्य॑ । यदुत्त॑रे॒ फल्गु॑नी ( ) । मु॒ख॒त ए॒व सं॑ॅवथ्स॒रस्या॒-ग्निमा॒धाय॑ । वसी॑यान् भवति ॥ अथो॒ खलु॑ । य॒दैवैनं॑ ॅय॒ज्ञ् उ॑प॒नमे᳚त् । अथाद॑धीत । सैवास्यर्द्धिः॑ ।",
  "korvai": "(खल्वा॑ - धिथ्सन्त॒ - फल्गु॑न्योर॒ग्निमाद॑धीता - सन् - नपतता - मतू॒नां - ॅवैश्य॑स्य॒र्तु - रुत्त॑रे॒ फल्गु॑नी॒ षट् च॑)"
}