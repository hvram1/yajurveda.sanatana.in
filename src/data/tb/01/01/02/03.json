{
  "id": "TB 1.1.2.3",
  "classification": {
    "prasna": "1",
    "prapaataka": "1",
    "anuvaka": "2",
    "panchasat": "3"
  },
  "header": "TB 1.1.2.3",
  "anuvaka_header": "1.1.2     अनुवाकं   2 - अथाग्न्याधानप्रकरणं, तत्र कालविशेषविधिः",
  "samhita": "तेषा॒मना॑हितो॒ ऽग्निरासी᳚त् । अथै᳚भ्यो वा॒मं ॅवस्वपा᳚क्रामत् । ते पुन॑र्वस्वो॒राद॑धत । ततो॒ वै तान् वा॒मं ॅवसू॒पाव॑र्तत । यः पु॒रा भ॒द्रः संपापी॑या॒न् थ्स्यात् । स पुन॑र्वस्वो-र॒ग्नि-माद॑धीत । पुन॑रे॒वैनं॑ ॅवा॒मं ॅवसू॒पाव॑र्तते । भ॒द्रो भ॑वति ॥ यः का॒मये॑त॒ दान॑कामा मे प्र॒जाः स्यु॒रिति॑ । स पूर्व॑योः॒ फल्गु॑न्यो-र॒ग्नि-माद॑धीत",
  "korvai": "(खल्वा॑ - धिथ्सन्त॒ - फल्गु॑न्योर॒ग्निमाद॑धीता - सन् - नपतता - मतू॒नां - ॅवैश्य॑स्य॒र्तु - रुत्त॑रे॒ फल्गु॑नी॒ षट् च॑)"
}