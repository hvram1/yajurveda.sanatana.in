{
  "id": "TB 1.1.3.12",
  "classification": {
    "prasna": "1",
    "prapaataka": "1",
    "anuvaka": "3",
    "panchasat": "12"
  },
  "header": "TB 1.1.3.12",
  "anuvaka_header": "1.1.3     अनुवाकं   3 - देवयजनार्थाः संभाराः",
  "samhita": "तच्छ॒म्यै॑ शमि॒त्वम् । यच्छ॑मी॒मयः॑ संभा॒रो भव॑ति । शान्त्या॒ अप्र॑दाहाय ॥ अ॒ग्नेः सृ॒ष्टस्य॑ य॒तः । विक॑ङ्कतं॒ भा आ᳚र्च्छत् । यद्-वैक॑ङ्कतः संभा॒रो भव॑ति । भा ए॒वाव॑रुन्धे ॥ सहृ॑दयो॒ ऽग्निरा॒धेय॒ इत्या॑हुः । म॒रुतो॒ऽद्भिर॒ग्नि-म॑तमयन्न् । तस्य॑ ता॒न्तस्य॒ हृद॑य॒माच्छि॑न्दन्न् ( ) । साऽशनि॑रभवत् । यद॒शनि॑हतस्य वृ॒क्षस्य॑ संभा॒रो भव॑ति ।सहृ॑दय-मे॒वाग्नि-माध॑त्ते ।",
  "korvai": "(ऊषा॑ - अभवन् - नभवद् - व॒ल्मीक्रो᳚ - ऽश्राम्य॒ - दप्र॑थय॒ - द्धृत्यै॑ - बीभथ्सत॒ इत्या॑हु - रुन्धे - पर्ण॒त्व - म॑शमयद - च्छिन्दꣳ॒॒ स्त्रीणि॑ च)"
}