{
  "id": "TB 1.1.3.4",
  "classification": {
    "prasna": "1",
    "prapaataka": "1",
    "anuvaka": "3",
    "panchasat": "4"
  },
  "header": "TB 1.1.3.4",
  "anuvaka_header": "1.1.3     अनुवाकं   3 - देवयजनार्थाः संभाराः",
  "samhita": "यदा॑खुकरी॒षꣳ स॑भां॒रो भव॑ति । यदे॒वास्य॒ तत्र॒ न्य॑क्तम् । तदे॒वाव॑रुन्धे ॥ ऊर्जं॒ ॅवा ए॒तꣳ रसं॑ पृथि॒व्या उ॑प॒दीका॒ उद्दि॑हन्ति । यद् व॒ल्मीक᳚म् । यद् व॑ल्मीकव॒पा स॑भां॒रो भव॑ति । ऊर्ज॑मे॒व रसं॑ पृथि॒व्या अव॑रुन्धे । अथो॒ श्रोत्र॑मे॒व । श्रोत्रꣳ॒॒ ह्ये॑तत् पृ॑थि॒व्याः । यद् व॒ल्मीकः॑ ।",
  "korvai": "(ऊषा॑ - अभवन् - नभवद् - व॒ल्मीक्रो᳚ - ऽश्राम्य॒ - दप्र॑थय॒ - द्धृत्यै॑ - बीभथ्सत॒ इत्या॑हु - रुन्धे - पर्ण॒त्व - म॑शमयद - च्छिन्दꣳ॒॒ स्त्रीणि॑ च)"
}