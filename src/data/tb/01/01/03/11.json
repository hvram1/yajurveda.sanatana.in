{
  "id": "TB 1.1.3.11",
  "classification": {
    "prasna": "1",
    "prapaataka": "1",
    "anuvaka": "3",
    "panchasat": "11"
  },
  "header": "TB 1.1.3.11",
  "anuvaka_header": "1.1.3     अनुवाकं   3 - देवयजनार्थाः संभाराः",
  "samhita": "यस्य॑ पर्ण॒मयः॑ संभा॒रो भव॑ति । सो॒म॒पी॒थमे॒वाव॑ रुन्धे ॥ दे॒वा वै ब्रह्म॑न्नवदन्त । तत् प॒र्ण उपा॑शृणोत् । सु॒श्रवा॒ वै नाम॑ । यत् प॑र्ण॒मयः॑ संभा॒रो भव॑ति । ब्र॒ह्म॒व॒र्च॒समे॒वाव॑ रुन्धे ॥ प्र॒जाप॑ति-र॒ग्नि-म॑सृजत । सो॑ऽबिभे॒त्प्र मा॑ धक्ष्य॒तीति॑ । तꣳ श॒म्या॑ऽशमयत्",
  "korvai": "(ऊषा॑ - अभवन् - नभवद् - व॒ल्मीक्रो᳚ - ऽश्राम्य॒ - दप्र॑थय॒ - द्धृत्यै॑ - बीभथ्सत॒ इत्या॑हु - रुन्धे - पर्ण॒त्व - म॑शमयद - च्छिन्दꣳ॒॒ स्त्रीणि॑ च)"
}