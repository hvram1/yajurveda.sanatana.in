{
  "id": "TB 1.1.3.8",
  "classification": {
    "prasna": "1",
    "prapaataka": "1",
    "anuvaka": "3",
    "panchasat": "8"
  },
  "header": "TB 1.1.3.8",
  "anuvaka_header": "1.1.3     अनुवाकं   3 - देवयजनार्थाः संभाराः",
  "samhita": "अथो॑ श॒त्वांय॑ ॥ सरे॑ता अ॒ग्निरा॒धेय॒ इत्या॑हुः । आपो॒ वरु॑णस्य॒ पत्न॑य आसन्न् । ता अ॒ग्निर॒भ्य॑द्ध्यायत् । ताः सम॑भवत् । तस्य॒ रेतः॒ परा॑ऽपतत् । तद्धिर॑ण्य-मभवत् । यद्धिर॑ण्य-मु॒पास्य॑ति । सरे॑तसमे॒वाग्नि-माध॑त्ते ॥ पुरु॑ष॒ इन्वै स्वाद्-रेत॑सो बीभथ्सत॒ इत्या॑हुः",
  "korvai": "(ऊषा॑ - अभवन् - नभवद् - व॒ल्मीक्रो᳚ - ऽश्राम्य॒ - दप्र॑थय॒ - द्धृत्यै॑ - बीभथ्सत॒ इत्या॑हु - रुन्धे - पर्ण॒त्व - म॑शमयद - च्छिन्दꣳ॒॒ स्त्रीणि॑ च)"
}