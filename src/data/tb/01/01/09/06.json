{
  "id": "TB 1.1.9.6",
  "classification": {
    "prasna": "1",
    "prapaataka": "1",
    "anuvaka": "9",
    "panchasat": "6"
  },
  "header": "TB 1.1.9.6",
  "anuvaka_header": "1.1.9     अनुवाकं   9 - ब्रह्मौदनम्",
  "samhita": "ए॒तद्वा अ॒ग्नेः प्रि॒यं धाम॑ । यद्-घृ॒तम् । प्रि॒येणै॒वैनं॒ धाम्ना॒ सम॑र्द्धयति । अथो॒ तेज॑सा ॥ गा॒य॒त्रीभि॑र्-ब्राह्म॒णस्याद॑द्ध्यात् । गा॒य॒त्रछ॑न्दा॒ वै ब्रा᳚ह्म॒णः । स्वस्य॒ छन्द॑सः प्रत्ययन॒स्त्वाय॑ । त्रि॒ष्टुग्भी॑-राज॒न्य॑स्य । त्रि॒ष्टुप् छ॑न्दा॒ वै रा॑ज॒न्यः॑ । स्वस्य॒ छन्द॑सः प्रत्ययन॒स्त्वाय॑",
  "korvai": "(द्वि॒तीय॑मपचच् - चतु॒र्थम॑पच॒ - ददि॑ती॒ रेतो॑ऽधत्त॒ - संमि॑ता - \nघृ॒तव॑तीभि॒राद॑धाति - राज॒न्यः॑ स्वस्य॒ छन्द॑सः प्रत्ययन॒स्त्वा - ये॑याद् - गच्छति - मन्थति॒ - रात्र॑य श्च॒त्वारि॑ च)"
}