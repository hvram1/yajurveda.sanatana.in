{
  "id": "TB 1.1.9.4",
  "classification": {
    "prasna": "1",
    "prapaataka": "1",
    "anuvaka": "9",
    "panchasat": "4"
  },
  "header": "TB 1.1.9.4",
  "anuvaka_header": "1.1.9     अनुवाकं   9 - ब्रह्मौदनम्",
  "samhita": "उ॒च्छेष॑णादे॒व तद्-रेतो॑ धत्ते ॥ अस्थि॒ वा ए॒तत् । यथ्-स॒मिधः॑ । ए॒तद्-रेतः॑ । यदाज्य᳚म् । यदाज्ये॑न स॒मिधो॒ऽभ्यज्या॒दधा॑ति । अस्थ्ये॒व तद्-रेत॑सि दधाति ॥ ति॒स्र आद॑धाति मिथुन॒त्वाय॑ ॥ इय॑तीर् भवन्ति । प्र॒जाप॑तिना यज्ञ्मु॒खेन॒ संमि॑ताः",
  "korvai": "(द्वि॒तीय॑मपचच् - चतु॒र्थम॑पच॒ - ददि॑ती॒ रेतो॑ऽधत्त॒ - संमि॑ता - \nघृ॒तव॑तीभि॒राद॑धाति - राज॒न्यः॑ स्वस्य॒ छन्द॑सः प्रत्ययन॒स्त्वा - ये॑याद् - गच्छति - मन्थति॒ - रात्र॑य श्च॒त्वारि॑ च)"
}