{
  "id": "TB 1.1.6.9",
  "classification": {
    "prasna": "1",
    "prapaataka": "1",
    "anuvaka": "6",
    "panchasat": "9"
  },
  "header": "TB 1.1.6.9",
  "anuvaka_header": "1.1.6     अनुवाकं   6 - पवमानहविर्विस्तारः, हविरन्तराणि, दक्षिणाश्च",
  "samhita": "ब्र॒ह्म॒वा॒दिनो॑ वदन्ति । हो॒त॒व्य॑-मग्निहो॒त्रां(3) नहो॑त॒व्या(3)मिति॑ । यद्-यजु॑षा जुहु॒यात् । अय॑थापूर्व॒माहु॑ती जुहुयात् । यन्न जु॑हु॒यात् । अ॒ग्निः परा॑भवेत् । तू॒ष्णीमे॒व हो॑त॒व्य᳚म् । य॒था॒पू॒र्व-माहु॑ती जु॒होति॑ । नाग्निः परा॑भवति ॥ अ॒ग्नीधे॑ ददाति",
  "korvai": "(आ॒दि॒त्ये तृती॑य - म॒फ्स्वासी॒त् तत् तेनावा॑रुन्धत॒ - स्या - दा᳚प्यते॒ - रेतो॒ - ऽग्नि - रेक॑मेक मे॒तानि॑ ह॒विꣳषि॑ नि॒र्वपे᳚त् - प्र॒त्यव॑रोहति - ददात्य - द्ध्व॒र्युर् - देय॒ मेकं॑ च)"
}