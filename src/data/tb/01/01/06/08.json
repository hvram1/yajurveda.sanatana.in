{
  "id": "TB 1.1.6.8",
  "classification": {
    "prasna": "1",
    "prapaataka": "1",
    "anuvaka": "6",
    "panchasat": "8"
  },
  "header": "TB 1.1.6.8",
  "anuvaka_header": "1.1.6     अनुवाकं   6 - पवमानहविर्विस्तारः, हविरन्तराणि, दक्षिणाश्च",
  "samhita": "यथा॒ त्रीण्या॒वप॑नानि पू॒रये᳚त् । ता॒दृक्तत् । न प्र॒जन॑न॒मुच्छिꣳ॑षेत् । एकं॑ नि॒रुप्य॑ । उत्त॑रे॒ सम॑स्येत् । तृ॒तीय॑मे॒वास्मै॑ लो॒कमुच्छिꣳ॑षति प्र॒जन॑नाय । तं प्र॒जया॑ प॒शुभि॒रनु॒ प्रजा॑यते । अथो॑ य॒ज्ञ्स्यै॒वैषाऽभिक्रा᳚न्तिः ॥ र॒थ॒च॒क्रं प्रव॑र्तयति । म॒नु॒ष्य॒र॒थेनै॒व दे॑वर॒थं प्र॒त्यव॑रोहति ।",
  "korvai": "(आ॒दि॒त्ये तृती॑य - म॒फ्स्वासी॒त् तत् तेनावा॑रुन्धत॒ - स्या - दा᳚प्यते॒ - रेतो॒ - ऽग्नि - रेक॑मेक मे॒तानि॑ ह॒विꣳषि॑ नि॒र्वपे᳚त् - प्र॒त्यव॑रोहति - ददात्य - द्ध्व॒र्युर् - देय॒ मेकं॑ च)"
}