{
  "id": "TB 1.1.4.9",
  "classification": {
    "prasna": "1",
    "prapaataka": "1",
    "anuvaka": "4",
    "panchasat": "9"
  },
  "header": "TB 1.1.4.9",
  "anuvaka_header": "1.1.4     अनुवाकं   4 - संभारसंॅयुक्तायतनेषु अग्न्याधानम्",
  "samhita": "भृगू॑णां॒ त्वाऽङ्गि॑रसां ॅव्रतपते व्र॒तेना-द॑धा॒मीति॑ भृग्वङ्गि॒रसा॒माद॑द्ध्यात् । आ॒दि॒त्यानां᳚ त्वा दे॒वानां᳚ ॅव्रतपते व्र॒तेनाद॑धा॒मीत्य॒न्यासां॒ ब्राह्म॑णीनां प्र॒जाना᳚म् । वरु॑णस्य त्वा॒ राज्ञो᳚ व्रतपते व्र॒तेनाद॑धा॒मीति॒ राज्ञ्ः॑ । इन्द्र॑स्य त्वेन्द्रि॒येण॑ व्रतपते व्र॒तेनाद॑धा॒मीति॑ राज॒न्य॑स्य । मनो᳚स्त्वा ग्राम॒ण्यो᳚ व्रतपते व्र॒तेनाद॑धा॒मीति॒ वैश्य॑स्य । ऋ॒भू॒णां त्वा॑ दे॒वानां᳚ ॅव्रतपते व्र॒तेनाद॑धा॒मीति॑ रथका॒रस्य॑ । य॒था॒ दे॒व॒तम॒ग्नि-राधी॑यते । न दे॒वता᳚भ्य॒ आ वृ॑श्च्यते । वसी॑यान् भवति ।",
  "korvai": "(ध्या॒य॒ति॒ - वै रात्रि॒ - श्चाव॑रुन्धे - भविष्य॒न्तीत्य॑ - ब्रवी - ज्जनि॒ष्यसे॑ - ऽजय॒द् - वसी॑यान् भवति॒ - नव॑ च)"
}