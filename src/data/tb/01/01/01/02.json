{
  "id": "TB 1.1.1.2",
  "classification": {
    "prasna": "1",
    "prapaataka": "1",
    "anuvaka": "1",
    "panchasat": "2"
  },
  "header": "TB 1.1.1.2",
  "anuvaka_header": "1.1.1     अनुवाकं   1 - सोमयागशेषभूताः शुक्रामन्थिग्रहप्रचारार्था मन्त्राः",
  "samhita": "सु॒वीराः᳚ प्र॒जाः प्र॑ज॒नय॒न् परी॑हि । शु॒क्रः शु॒क्रशो॑चिषा ॥ स्तु॒तो॑ऽसि॒ जन॑धाः । दे॒वास्त्वा॑ मन्थि॒पाः प्रण॑यन्तु ॥ सु॒प्र॒जाः प्र॒जाः प्र॑ज॒नय॒न् परी॑हि । म॒न्थी म॒न्थिशो॑चिषा ॥स॒जं॒ग्मा॒नौ दि॒व आ पृ॑थि॒व्याऽऽयुः॑ । संध॑त्तं॒ तन्मे॑ जिन्वतम् । प्रा॒णꣳ संध॑त्तं॒ तं मे॑ जिन्वतम् । अ॒पा॒नꣳ संध॑त्तं॒ तं मे॑ जिन्वतम्",
  "korvai": "(न॒य॒ - न्त्व॒पा॒नꣳ संध॑त्तं॒ तं मे॑ जिन्वतं - प्रा॒णं ॅय॒ज्ञाय॑ धत्तं॒ - मानु॑षीर् - अ॒ग्निर् द्वे च॑)"
}