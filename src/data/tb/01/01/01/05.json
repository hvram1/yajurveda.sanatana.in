{
  "id": "TB 1.1.1.5",
  "classification": {
    "prasna": "1",
    "prapaataka": "1",
    "anuvaka": "1",
    "panchasat": "5"
  },
  "header": "TB 1.1.1.5",
  "anuvaka_header": "1.1.1     अनुवाकं   1 - सोमयागशेषभूताः शुक्रामन्थिग्रहप्रचारार्था मन्त्राः",
  "samhita": "इष॒-मूर्ज॑म॒स्मासु॑ धत्तम् । प्रा॒णान् प॒शुषु॑ । प्र॒जां मयि॑ च॒ यज॑माने च ॥ निर॑स्तः॒ शण्डः॑ । निर॑स्तो॒ मर्कः॑ ॥ अप॑नुत्तौ॒ शण्डा॒मर्कौ॑ स॒हामुना᳚ ॥ शु॒क्रस्य॑ स॒मिद॑सि । म॒न्थिनः॑ स॒मिद॑सि ॥ स प्र॑थ॒मः संकृ॑तिर् वि॒श्वक॑र्मा । स प्र॑थ॒मो मि॒त्रो वरु॑णो अ॒ग्निः ( ) । स प्र॑थ॒मो बृह॒स्पति॑श्चिकि॒त्वान् । तस्मा॒ इन्द्रा॑य सु॒तमाजु॑होमि ।",
  "korvai": "(न॒य॒ - न्त्व॒पा॒नꣳ संध॑त्तं॒ तं मे॑ जिन्वतं - प्रा॒णं ॅय॒ज्ञाय॑ धत्तं॒ - मानु॑षीर् - अ॒ग्निर् द्वे च॑)"
}