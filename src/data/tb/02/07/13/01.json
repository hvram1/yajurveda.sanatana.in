{
  "id": "TB 2.7.13.1",
  "classification": {
    "prasna": "2",
    "prapaataka": "7",
    "anuvaka": "13",
    "panchasat": "1"
  },
  "header": "TB 2.7.13.1",
  "anuvaka_header": "2.7.13     अनुवाकं   13 - इन्द्रस्तुद्यागे ग्रहाणां पुरोरुचः",
  "samhita": "तिष्ठा॒ हरी॒ रथ॒ आ यु॒ज्यमा॑ना या॒हि । वा॒युर्न नि॒युतो॑ नो॒ अच्छ॑ । पिबा॒स्यन्धो॑ अ॒भिसृ॑ष्टो अ॒स्मे । इन्द्र॒ स्वाहा॑ ररि॒मा ते॒ मदा॑य ॥ कस्य॒ वृषा॑ सु॒ते सचा᳚ । नि॒युत्वा᳚न् वृष॒भो र॑णत् । वृ॒त्र॒हा सोम॑पीतये ॥ इन्द्रं॑ ॅव॒यं म॑हाध॒ने । इन्द्र॒मर्भे॑ हवामहे । युजं॑ ॅवृ॒त्रेषु॑ व॒ज्रिण᳚म् ।",
  "korvai": "(व॒ज्रिण॑ - मयथ् - स्व॒स्ति - जो॑जयुर्नः - +स॒प्त च॑)"
}