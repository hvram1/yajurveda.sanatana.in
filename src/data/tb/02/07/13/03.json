{
  "id": "TB 2.7.13.3",
  "classification": {
    "prasna": "2",
    "prapaataka": "7",
    "anuvaka": "13",
    "panchasat": "3"
  },
  "header": "TB 2.7.13.3",
  "anuvaka_header": "2.7.13     अनुवाकं   13 - इन्द्रस्तुद्यागे ग्रहाणां पुरोरुचः",
  "samhita": "भरे॒ष्विन्द्रꣳ॑ सु॒हवꣳ॑ हवामहे । अꣳ॒॒हो॒मुचꣳ॑ सु॒कृतं॒ दैव्य॒ञ्जन᳚म् । अ॒ग्निं मि॒त्रं ॅवरु॑णꣳ सा॒तये॒ भग᳚म् । द्यावा॑पृथि॒वी म॒रुतः॑ स्व॒स्तये᳚ ॥ म॒हि क्षेत्रं॑ पु॒रुश्च॒न्द्रं ॅविवि॒द्वान् । आदिथ् सखि॑भ्यश्च॒ रथꣳ॒॒ समै॑रत् । इन्द्रो॒ नृभि॑रजन॒द्-दीद्या॑नः सा॒कम् । सूर्य॑मु॒षसं॑ गा॒तुम॒ग्निम् ॥ उ॒रुं नो॑ लो॒कमनु॑नेषि वि॒द्वान् । सुव॑र्व॒-ज्ज्योति॒रभ॑यꣳ स्व॒स्ति",
  "korvai": "(व॒ज्रिण॑ - मयथ् - स्व॒स्ति - जो॑जयुर्नः - +स॒प्त च॑)"
}