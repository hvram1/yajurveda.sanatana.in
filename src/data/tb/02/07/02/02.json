{
  "id": "TB 2.7.2.2",
  "classification": {
    "prasna": "2",
    "prapaataka": "7",
    "anuvaka": "2",
    "panchasat": "2"
  },
  "header": "TB 2.7.2.2",
  "anuvaka_header": "2.7.2      अनुवाकं   2 - वैश्यसवः",
  "samhita": "अथो॒ य ए॒व कश्च॒ सन्थ्सू॒यते᳚ । स हि वा॑रु॒णः ॥ अथ॒ यद् वै᳚श्वदे॒वः । वै॒श्व॒दे॒वो हि वैश्यः॑ ॥ अथ॒ यन् मा॑रु॒तः । मा॒रु॒तो हि वैश्यः॑ ॥ स॒प्तैतानि॑ ह॒वीꣳषि॑ भवन्ति । स॒प्तग॑णा॒ वै म॒रुतः॑ ॥ पृश्निः॑ पष्ठौ॒ही मा॑रु॒त्याल॑भ्यते । विड्वै म॒रुतः॑ ( ) ॥ विश॑ ए॒वैतन्-म॑द्ध्य॒तो॑ऽभिषि॑च्यते । तस्मा॒द् वा ए॒ष वि॒शः प्रि॒यः । वि॒शो हि म॑द्ध्य॒तो॑ऽभिषि॒च्यते᳚ ॥ ऋ॒ष॒भ॒च॒र्मेऽद्ध्य॒भिषि॑ञ्चति । स हि प्र॑जनयि॒ता ॥ द॒द्ध्नाऽभिषि॑ञ्चति । ऊर्ग्वा अ॒न्नाद्यं॒ दधि॑ । ऊ॒र्जैवैन॑-म॒न्नाद्ये॑न॒ सम॑र्द्धयति ।",
  "korvai": "(वा॒रु॒णो - विड्वै म॒रुतो॒ऽष्टौ च॑)"
}