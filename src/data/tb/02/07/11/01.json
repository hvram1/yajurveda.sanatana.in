{
  "id": "TB 2.7.11.1",
  "classification": {
    "prasna": "2",
    "prapaataka": "7",
    "anuvaka": "11",
    "panchasat": "1"
  },
  "header": "TB 2.7.11.1",
  "anuvaka_header": "2.7.11     अनुवाकं   11 - पञ्चशारदीयगतपशुविधिः",
  "samhita": "अ॒गस्यो॑ म॒रुद्भ्य॑ उ॒क्ष्णः प्रौक्ष॑त् । तानिन्द्र॒ आद॑त्त । त ए॑नं॒ ॅवज्र॑मु॒द्यत्या॒भ्या॑यन्त । तान॒गस्त्य॑श्चै॒वेन्द्र॑श्च कयाशु॒भीये॑नाशमयताम् । ताञ्छा॒न् तानुपा᳚ह्वयत । यत् क॑याशु॒भीयं॒ भव॑ति॒ शान्त्यै᳚ ॥ तस्मा॑दे॒त ऐ᳚न्द्रा मारु॒ता उ॒क्षाणः॑ सव॒नीया॑ भवन्ति । त्रयः॑ प्रथ॒मेऽह॒न्नाल॑भ्यन्ते । ए॒वं द्वि॒तीये᳚ । ए॒वं तृ॒तीये᳚",
  "korvai": "(तृ॒तीये॑ - गच्छति॒ य ए॒तेन॒ यज॑ते - ऽत्ति॒ य ए॒तेन॒ यज॑ते॒ य उ॑ चैनमे॒वं ॅवेद॒ त्रीणि॑ च)"
}