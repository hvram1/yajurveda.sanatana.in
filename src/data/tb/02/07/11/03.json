{
  "id": "TB 2.7.11.3",
  "classification": {
    "prasna": "2",
    "prapaataka": "7",
    "anuvaka": "11",
    "panchasat": "3"
  },
  "header": "TB 2.7.11.3",
  "anuvaka_header": "2.7.11     अनुवाकं   11 - पञ्चशारदीयगतपशुविधिः",
  "samhita": "य उ॑ चैनमे॒वं ॅवेद॑ ॥ मा॒रु॒तो वा ए॒ष स्तोमः॑ । ए॒तेन॒ वै म॒रुतो॑ दे॒वानां॒ भूयि॑ष्ठा अभवन्न् । भूयि॑ष्ठः समा॒नानां᳚ भवति । य ए॒तेन॒ यज॑ते । य उ॑ चैनमे॒वं ॅवेद॑ ॥ प॒ञ्च॒शा॒र॒दीयो॒ वा ए॒ष य॒ज्ञ्ः । आ प॑ञ्च॒मात्-पुरु॑षा॒दन्न॑मत्ति । य ए॒तेन॒ यज॑ते । य उ॑ चैनमे॒वं ॅवेद॑ ( ) ॥ स॒प्त॒द॒शꣳ स्तोमा॒ नाति॑यन्ति । स॒प्त॒द॒शः प्र॒जाप॑तिः । प्र॒जाप॑तेरे॒व नैति॑ ।",
  "korvai": "(तृ॒तीये॑ - गच्छति॒ य ए॒तेन॒ यज॑ते - ऽत्ति॒ य ए॒तेन॒ यज॑ते॒ य उ॑ चैनमे॒वं ॅवेद॒ त्रीणि॑ च)"
}