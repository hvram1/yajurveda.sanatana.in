{
  "id": "TB 2.7.7.1",
  "classification": {
    "prasna": "2",
    "prapaataka": "7",
    "anuvaka": "7",
    "panchasat": "1"
  },
  "header": "TB 2.7.7.1",
  "anuvaka_header": "2.7.7      अनुवाकं   7 - ओदनसवमन्त्राः",
  "samhita": "सिꣳ॒॒हे व्या॒घ्र उ॒त या पृदा॑कौ । त्विषि॑र॒ग्नौ ब्रा᳚ह्म॒णे सूर्ये॒ या । इन्द्रं॒ ॅया दे॒वी सु॒भगा॑ ज॒जान॑ । सा न॒ आग॒न् वर्च॑सा सम्ॅविदा॒ना ॥ या रा॑ज॒न्ये॑ दुन्दु॒भावाय॑तायाम् । अश्व॑स्य॒ क्रन्द्ये॒ पुरु॑षस्य मा॒यौ । इन्द्रं॒ ॅया दे॒वी सु॒भगा॑ ज॒जान॑ । सा न॒ आग॒न् वर्च॑सा सम्ॅविदा॒ना ॥ या ह॒स्तिनि॑ द्वी॒पिनि॒ या हिर॑ण्ये । त्विषि॒-रश्वे॑षु॒ पुरु॑षेषु॒ गोषु॑",
  "korvai": "(गोष् - वोज॑स्वन्तꣳ श्रीणा॒ - म्योजो॑ऽसि॒ तत्ते॒ प्रय॑च्छामि॒ - पय॑सा॒ संपि॑पृग्धि॒ मा-स॑द् - वि॒भूर् - य॒ज्ञियो॒ रसो॒ द्वे च॑)"
}