{
  "id": "TB 2.7.7.6",
  "classification": {
    "prasna": "2",
    "prapaataka": "7",
    "anuvaka": "7",
    "panchasat": "6"
  },
  "header": "TB 2.7.7.6",
  "anuvaka_header": "2.7.7      अनुवाकं   7 - ओदनसवमन्त्राः",
  "samhita": "आयु॑रसि वि॒श्वायु॑रसि । स॒र्वायु॑रसि॒ सर्व॒मायु॑रसि ॥ यतो॒ वातो॒ मनो॑ जवाः । यतः॒ क्षर॑न्ति॒ सिन्ध॑वः । तासां᳚ त्वा॒ सर्वा॑साꣳ रु॒चा । अ॒भिषि॑ञ्चामि॒ वर्च॑सा ॥ स॒मु॒द्र इ॑वासि ग॒ह्मना᳚ । सोम॑ इवा॒स्यदा᳚भ्यः । अ॒ग्निरि॑व वि॒श्वतः॑ प्र॒त्यङ् । सूर्य॑ इव॒ ज्योति॑षा वि॒भूः ।",
  "korvai": "(गोष् - वोज॑स्वन्तꣳ श्रीणा॒ - म्योजो॑ऽसि॒ तत्ते॒ प्रय॑च्छामि॒ - पय॑सा॒ संपि॑पृग्धि॒ मा-स॑द् - वि॒भूर् - य॒ज्ञियो॒ रसो॒ द्वे च॑)"
}