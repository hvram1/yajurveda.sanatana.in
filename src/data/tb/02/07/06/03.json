{
  "id": "TB 2.7.6.3",
  "classification": {
    "prasna": "2",
    "prapaataka": "7",
    "anuvaka": "6",
    "panchasat": "3"
  },
  "header": "TB 2.7.6.3",
  "anuvaka_header": "2.7.6      अनुवाकं   6 - गोसवः",
  "samhita": "अ॒सौ बृ॒हत् । अ॒नयो॑रे॒वैन॒-मन॑न्तर्.हित-म॒भिषि॑ञ्चति ॥ प॒शु॒स्तो॒मो वा ए॒षः । तेन॑ गोस॒वः । ष॒ट्त्रिꣳ॒॒शः सर्वः॑ ॥ रे॒वज्जा॒तः सह॑सा वृ॒द्धः । क्ष॒त्राणां᳚ क्षत्र॒भृत्त॑मो वयो॒धाः । म॒हान् म॑हि॒त्वे त॑स्तभा॒नः । क्ष॒त्रे रा॒ष्ट्रे च॑ जागृहि । प्र॒जाप॑तेस्त्वा परमे॒ष्ठिनः॒ स्वारा᳚ज्येना॒भिषि॑ञ्चा॒-मीत्या॑ह ( ) ॥ स्वारा᳚ज्य-मे॒वैनं॑ गमयति ।",
  "korvai": "(इ॒व॒ भ॒व॒ति॒ - र॒थ॒न्त॒र - मा॒हैकं॑ च)"
}