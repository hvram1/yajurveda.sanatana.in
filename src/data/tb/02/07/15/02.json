{
  "id": "TB 2.7.15.2",
  "classification": {
    "prasna": "2",
    "prapaataka": "7",
    "anuvaka": "15",
    "panchasat": "2"
  },
  "header": "TB 2.7.15.2",
  "anuvaka_header": "2.7.15     अनुवाकं   15 - राजाभिषेकः",
  "samhita": "तस्य॑ मृ॒त्यौ च॑रति राज॒सूय᳚म् । स राजा॑ रा॒ज्य-मनु॑मन्यतामि॒दम् ॥ येभिः॒ शिल्पैः᳚ पप्रथा॒नामदृꣳ॑हत् । येभि॒द्र्याम॒भ्यपिꣳ॑शत्-प्र॒जाप॑तिः । येभि॒र्वाचं॑ ॅवि॒श्वरू॑पाꣳ स॒मव्य॑यत् । तेने॒मम॑ग्न इ॒ह वर्च॑सा॒ सम॑ङ्ग्धि ॥ येभि॑रादि॒त्यस्तप॑ति॒ प्रके॒तुभिः॑ । येभिः॒ सूर्यो॑ ददृ॒शे चि॒त्रभा॑नुः । येभि॒र्वाचं॑ पुष्क॒लेभि॒रव्य॑यत् । तेने॒मम॑ग्न इ॒ह वर्च॑सा॒ सम॑ङ्ग्धि ।",
  "korvai": "(ब॒भू॒ - वाव्य॑य॒त् तेने॒मम॑ग्न इ॒ह वर्च॑सा॒ सम॑ङ्ग्धि॒ - वैया॒घ्रेऽधि॑ - राष्ट्र॒वर्द्ध॑नः॒ - पाङ्क्ते॑न॒ छन्द॑सो॒ - पाव॑हरामि)"
}