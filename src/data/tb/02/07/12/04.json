{
  "id": "TB 2.7.12.4",
  "classification": {
    "prasna": "2",
    "prapaataka": "7",
    "anuvaka": "12",
    "panchasat": "4"
  },
  "header": "TB 2.7.12.4",
  "anuvaka_header": "2.7.12     अनुवाकं   12 - अग्निष्टुद्यागे ग्रहाणां पुरोरुचः",
  "samhita": "ते स्वा॒निनो॑ रु॒द्रिया॑ व॒र॒.षनि॑र्णिजः । सिꣳ॒॒हा न हे॒षक्र॑तवः सु॒दान॑वः ॥ यदु॑त्त॒मे म॑रुतो मद्ध्य॒मे वा᳚ । यद्वा॑ऽव॒मे सु॑भगासो दि॒विष्ठ । ततो॑ नो रुद्रा उ॒त वा॒ऽन्वस्य॑ । अग्ने॑ वि॒त्ताद्ध॒विषो॒ यद्यजा॑मः ॥ ईडे॑ अ॒ग्निꣳ स्वव॑सं॒ नमो॑भिः । इ॒ह प्र॑स॒प्तो विच॑यत्कृ॒तं नः॑ । रथै॑रिव॒ प्रभ॑रे वाज॒यद्भिः॑ । प्र॒द॒क्षि॒णिन्-म॒रुताꣳ॒॒ स्तोम॑मृद्ध्याम् ।",
  "korvai": "(य॒ज्ञ्॒वा॒ह॒सा॒ - ऽस॒प॒र्य॒न् - व॒य - मृ॑द्ध्यां॒ - भिक्ष॑माणाः॒ - प्रचे॑तस॒मेकं॑ च)"
}