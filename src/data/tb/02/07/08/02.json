{
  "id": "TB 2.7.8.2",
  "classification": {
    "prasna": "2",
    "prapaataka": "7",
    "anuvaka": "8",
    "panchasat": "2"
  },
  "header": "TB 2.7.8.2",
  "anuvaka_header": "2.7.8     अनुवाकं   8 - ओदनसवगता स्थारोहणमन्त्राः",
  "samhita": "अनु॒ सोमो॒ अन्व॒ग्निरा॑वीत् । अनु॑ त्वा॒ विश्वे॑ दे॒वा अ॑वन्तु । अनु॑ स॒प्त राजा॑नो॒ य उ॒ताभिषि॑क्ताः ॥ अनु॑ त्वा मि॒त्रावरु॑णावि॒हाव॑तम् । अनु॒ द्यावा॑पृथि॒वी वि॒श्वश॑भूं । सूर्यो॒ अहो॑भि॒रनु॑ त्वाऽवतु । च॒न्द्रमा॒ नक्ष॑त्रै॒रनु॑ त्वाऽवतु ॥ द्यौश्च॑ त्वा पृथि॒वी च॒ प्रचे॑तसा । शु॒क्रो बृ॒हद्-दक्षि॑णा त्वा पिपर्तु । अनु॑ स्व॒धा चि॑किताꣳ॒॒ सोमो॑ अ॒ग्निः ( ) । आऽयं पृ॑णक्तु॒ रज॑सी उ॒पस्थ᳚म् ।",
  "korvai": "(बृह॒स्पतिः॒ - सोमो॑ अ॒ग्निरेकं॑ च)"
}