{
  "id": "TB 2.7.18.5",
  "classification": {
    "prasna": "2",
    "prapaataka": "7",
    "anuvaka": "18",
    "panchasat": "5"
  },
  "header": "TB 2.7.18.5",
  "anuvaka_header": "2.7.18     अनुवाकं   18 - विद्यनाख्य एकाहविशेषः",
  "samhita": "स॒तोबृ॑हतीषु स्तुवते स॒तो बृ॑हन्न् । प्र॒जया॑ प॒शुभि॑-रसा॒नीत्ये॒व ॥ व्यति॑षक्ताभिः स्तुवते । व्यति॑षक्तं॒ ॅवै क्ष॒त्रं ॅवि॒शा । वि॒शैवैनं॑ क्ष॒त्रेण॒ व्यति॑षजति ॥ व्यति॑षक्ताभिः स्तुवते । व्यति॑षक्तो॒ वै ग्रा॑म॒णीः स॑जा॒तैः । स॒जा॒तैरे॒वैनं॒ ॅव्यति॑षजति ॥ व्यति॑षक्ताभिः स्तुवते । व्यति॑षक्तो॒ वै पुरु॑षः पा॒प्मभिः॑ ( ) । व्यति॑षक्ता-भिरे॒वास्य॑ पा॒प्मनो॑ नुदते ।",
  "korvai": "(वेद॒ - हर॑न् - त्येनमे॒वं ॅवेदा॒ - भ्यू॑ढः - पा॒प्मभि॒रेकं॑ च)"
}