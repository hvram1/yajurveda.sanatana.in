{
  "id": "TB 2.7.3.3",
  "classification": {
    "prasna": "2",
    "prapaataka": "7",
    "anuvaka": "3",
    "panchasat": "3"
  },
  "header": "TB 2.7.3.3",
  "anuvaka_header": "2.7.3      अनुवाकं   3 - ब्राह्मणसवः",
  "samhita": "वज्र॑स्य॒ वा ए॒षो॑ऽनुमा॒नाय॑ । अनु॑मतवज्रः सूयाता॒ इति॑ ॥ अ॒ष्टावे॒तानि॑ ह॒वीꣳषि॑ भवन्ति । अ॒ष्टाक्ष॑रा गाय॒त्री । गा॒य॒त्री ब्र॑ह्मवर्च॒सम् । गा॒य॒त्रि॒यैव ब्र॑ह्मवर्च॒समव॑रुन्धे ॥ हिर॑ण्येन घृ॒तमुत् पु॑नाति । तेज॑स ए॒व रु॒चे ॥ कृ॒ष्णा॒जि॒ने॑ऽभिषि॑ञ्चति । ब्रह्म॑णो॒ वा ए॒तदृ॑ख्सा॒मयो॑ रू॒पम् ( ) । यत् कृ॑ष्णाजि॒नम् । ब्रह्म॑न्ने॒वैन॑-मृख्सा॒मयो॒-रद्ध्य॒भिषि॑ञ्चति ॥ घृ॒तेना॒-भिषि॑ञ्चति । तथा॑ वी॒र्या॑वत्तरो भवति ।",
  "korvai": "(स॒गंच्छे॑ते - भाग॒धेये॒नान्व॑मन्येताꣳ- रू॒पं च॒त्वारि॑ च)"
}