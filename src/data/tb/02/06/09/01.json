{
  "id": "TB 2.6.9.1",
  "classification": {
    "prasna": "2",
    "prapaataka": "6",
    "anuvaka": "9",
    "panchasat": "1"
  },
  "header": "TB 2.6.9.1",
  "anuvaka_header": "2.6.9     अनुवाकं   9 - ऐन्द्रे प्रश्नौ वपादीनां याज्यानुवाक्याः",
  "samhita": "\"आच॑र्.षणि॒प्रा{11}\", \"वि॒वेष॒ यन्मा᳚{12}\"॥ \"तꣳ स॒द्ध्रीचीः᳚{13}\"॥ स॒त्यमित्तन्न त्वावाꣳ॑ अ॒न्यो अस्ति॑ । इन्द्र॑ दे॒वो न मर्त्यो॒ ज्यायान्॑ । अह॒न्नहिं॑ परि॒शया॑न॒मर्णः॑ । अवा॑सृजो॒ऽपो अच्छा॑ समु॒द्रम् ॥ प्रस॑साहिषे पुरुहूत॒ शत्रून्॑ । ज्येष्ठ॑स्ते॒ शुष्म॑ इ॒ह रा॒तिर॑स्तु । इन्द्राभ॑र॒ दक्षि॑णेना॒ वसू॑नि । पतिः॒ सिन्धू॑नामसि रे॒वती॑नाम् ( ) ॥ स शेवृ॑ध॒मधि॑धा द्यु॒म्नम॒स्मे । महि॑ क्ष॒त्रं ज॑ना॒षाडि॑न्द्र॒ तव्य᳚म् । रक्षा॑ च नो म॒घोनः॑ पा॒हि सू॒रीन् । रा॒ये च॑ नः स्वप॒त्या इ॒षे धाः᳚ ।",
  "korvai": "(रे॒वती॑नां च॒त्वारि॑ च)"
}