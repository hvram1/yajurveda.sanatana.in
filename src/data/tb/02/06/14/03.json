{
  "id": "TB 2.6.14.3",
  "classification": {
    "prasna": "2",
    "prapaataka": "6",
    "anuvaka": "14",
    "panchasat": "3"
  },
  "header": "TB 2.6.14.3",
  "anuvaka_header": "2.6.14    अनुवाकं   14 - पशुत्रये अनूयाजप्रैषाः",
  "samhita": "दे॒वी ऊ॒र्जाहु॑ती॒ दुघे॑ सु॒दुघे᳚ । पय॒सेन्द्रꣳ॒॒ सर॑स्वत्य॒श्विना॑ भि॒षजा॑ऽवत । शु॒क्रं न ज्योतिः॒ स्तन॑यो॒राहु॑ती धत्त इन्द्रि॒यम् । व॒सु॒वने॑ वसु॒धेय॑स्य वियन्तु॒ यज॑ ॥ दे॒वा दे॒वानां᳚ भि॒षजा᳚ । होता॑रा॒विन्द्र॑-म॒श्विना᳚ । व॒ष॒ट्का॒रैः सर॑स्वती । त्विषिं॒ न हृद॑ये म॒तिम् । होतृ॑भ्यां दधुरिन्द्रि॒यम् । व॒सु॒वने॑ वसु॒धेय॑स्य वियन्तु॒ यज॑ ।",
  "korvai": "(द्वारो॑ दधुरिन्द्रि॒यं ॅव॑सु॒वने॑ वसु॒धेय॑स्य वियन्तु॒ यज॒ - जोष्ट्री᳚भ्यां दधुरिन्द्रि॒यं ॅव॑सु॒वने॑ वसु॒धेय॑स्य वियन्तु॒ यज॒ -होतृ॑भ्यां दधुरिन्द्रि॒यं ॅव॑सु॒वने॑ वसु॒धेय॑स्य वियन्तु॒ यजे᳚ - न्द्रि॒याणि॑ वसु॒वने॑ वसु॒धेय॑स्य वियन्तु॒ यज॒ - सर॑स्वत्या॒ - वन॒स्पतिः॒ षट्च॑)"
}