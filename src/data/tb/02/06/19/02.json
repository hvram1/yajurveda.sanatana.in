{
  "id": "TB 2.6.19.2",
  "classification": {
    "prasna": "2",
    "prapaataka": "6",
    "anuvaka": "19",
    "panchasat": "2"
  },
  "header": "TB 2.6.19.2",
  "anuvaka_header": "2.6.19    अनुवाकं   19 - ऐन्द्रो पशौ वपादीनां यज्यानुवाक्याः",
  "samhita": "वै॒रू॒पेण॑ वि॒शौज॑सा । ह॒विरिन्द्रे॒ वयो॑ दधुः ॥ शा॒र॒देन॒र्तुना॑ दे॒वाः । ए॒क॒विꣳ॒॒श ऋ॒भवः॑ स्तु॒तम् । वै॒रा॒जेन॑ श्रि॒या श्रिय᳚म् । ह॒विरिन्द्रे॒ वयो॑ दधुः ॥ हे॒म॒न्तेन॒र्तुना॑ दे॒वाः । म॒रुत॑स्त्रिण॒वे स्तु॒तम् । बले॑न॒ शक्व॑रीः॒ सहः॑ । ह॒विरिन्द्रे॒ वयो॑ दधुः ( ) ॥ शै॒शि॒रेण॒र्तुना॑ दे॒वाः । त्र॒य॒स्त्रिꣳ॒॒शे॑ ऽमृतꣳ॑ स्तु॒तम् । स॒त्येन॑ रे॒वतीः᳚ क्ष॒त्रम् । ह॒विरिन्द्रे॒ वयो॑ दधुः ।",
  "korvai": "(स्तोमे॑ सप्तद॒शे स्तु॒तꣳ - सहो॑ ह॒विरिन्द्रे॒ वयो॑ दधुश्च॒त्वारि॑ च)"
}