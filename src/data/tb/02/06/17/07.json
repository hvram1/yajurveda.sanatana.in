{
  "id": "TB 2.6.17.7",
  "classification": {
    "prasna": "2",
    "prapaataka": "6",
    "anuvaka": "17",
    "panchasat": "7"
  },
  "header": "TB 2.6.17.7",
  "anuvaka_header": "2.6.17    अनुवाकं   17 - ऐन्द्रो पशौ एकादश प्रयाजाः",
  "samhita": "द्वि॒पदं॒ छन्द॑ इ॒हेन्द्रि॒यम् । उ॒क्षाणं॒ गां न वयो॒ दध॑त् । वेत्वाज्य॑स्य॒ होत॒र्यज॑ ॥ होता॑ यक्षच्छ॒तक्र॑तुम् । हिर॑ण्यपर्ण-मु॒क्थिन᳚म् । र॒श॒नां बिभ्र॑तं ॅव॒शिम् । भग॒मिन्द्रं॑ ॅवयो॒धस᳚म् । क॒कुभं॒ छन्द॑ इ॒हेन्द्रि॒यम् । व॒शां ॅवे॒हतं॒ गां न वयो॒ दध॑त् । वेत्वाज्य॑स्य॒ होत॒र्यज॑ ( ) ॥ होता॑ यक्ष॒थ्-स्वाहा॑कृतीः । अ॒ग्निं गृ॒हप॑तिं॒ पृथ॑क् । वरु॑णं भेष॒जं क॒विम् । क्ष॒त्रमिन्द्रं॑ ॅवयो॒धस᳚म् । अति॑च्छन्दसं॒ छन्द॑ इन्द्रि॒यम् । बृ॒हदृ॑ष॒भं गां ॅवयो॒ दध॑त् । वेत्वाज्य॑स्य॒ होत॒र्यज॑ ।",
  "korvai": "(द॒धे - दध॑द् - ऋता॒वृध॑ - इन्द्रि॒यं - पेश॑स्वतीर् - वयो॒धसं॒ - ॅवेत्वाज्य॑स्य॒ होत॒र्यज॑ स॒प्त च॑)"
}