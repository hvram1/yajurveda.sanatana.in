{
  "id": "TB 2.6.6.2",
  "classification": {
    "prasna": "2",
    "prapaataka": "6",
    "anuvaka": "6",
    "panchasat": "2"
  },
  "header": "TB 2.6.6.2",
  "anuvaka_header": "2.6.6     अनुवाकं   6 - अवभृथः",
  "samhita": "सूर्यो॑ मा॒ तस्मा॒देन॑सः । विश्वा᳚न् मुञ्च॒त्वꣳह॑सः ॥ यद्ग्रामे॒ यदर॑ण्ये । यथ् स॒भायां॒ ॅयदि॑न्द्रि॒ये । यच्छू॒द्रे यद॒र्ये᳚ । एन॑श्चकृ॒मा व॒यम् । यदेक॒स्याधि॒ धर्म॑णि । तस्या॑व॒यज॑नमसि ॥ यदापो॒ अघ्नि॑या॒ वरु॒णेति॒ शपा॑महे । ततो॑ वरुण नो मुञ्च ।",
  "korvai": "(स्वप्न॒ एनाꣳ॑सि चकृ॒मा व॒यं - मु॑ञ्च॒ - मला॑दिव - स॒मिद॑सि॒ - जग॒त् त्रीणि॑ च)"
}