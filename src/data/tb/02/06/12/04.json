{
  "id": "TB 2.6.12.4",
  "classification": {
    "prasna": "2",
    "prapaataka": "6",
    "anuvaka": "12",
    "panchasat": "4"
  },
  "header": "TB 2.6.12.4",
  "anuvaka_header": "2.6.12    अनुवाकं   12 - पशुत्रये प्रयाजयाज्या आप्रियः",
  "samhita": "दैव्या॑ होतारा भिषजा । पा॒तमिन्द्रꣳ॒॒ सचा॑ सु॒ते ॥ ति॒स्रस्त्रे॒धा सर॑स्वती । अ॒श्विना॒ भार॒तीडा᳚ । ती॒व्रं प॑रि॒स्रुता॒ सोम᳚म् । इन्द्रा॑य सुषवु॒र्मद᳚म् ॥ अश्वि॑ना भेष॒जं मधु॑ । भे॒ष॒जं नः॒ सर॑स्वती । इन्द्रे॒ त्वष्टा॒ यशः॒ श्रिय᳚म् । रू॒पꣳ रू॑पमधुः सु॒ते ( ) ॥ ऋ॒तु॒थेन्द्रो॒ वन॒स्पतिः॑ । श॒श॒मा॒नः प॑रि॒स्रुता᳚ । की॒लाल॑म॒श्विभ्यां॒ मधु॑ । दु॒हे धे॒नुः सर॑स्वती ॥ गोभि॒र्न सोम॑मश्विना । मास॑रेण परि॒ष्कृता᳚ । सम॑धाताꣳ॒॒ सर॑स्वत्या । स्वाहेन्द्रे॑ सु॒तं मधु॑ ।",
  "korvai": "(न॒ग्नहुः॒ - पात॑वे - सरस्व - त्यधुः सु॒ते᳚ऽष्टौ च॑)"
}