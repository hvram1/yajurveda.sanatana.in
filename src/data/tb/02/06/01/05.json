{
  "id": "TB 2.6.1.5",
  "classification": {
    "prasna": "2",
    "prapaataka": "6",
    "anuvaka": "1",
    "panchasat": "5"
  },
  "header": "TB 2.6.1.5",
  "anuvaka_header": "2.6.1      अनुवाकं   1 - ग्रहाः",
  "samhita": "उ॒प॒या॒मगृ॑हीतोऽस्याश्वि॒नं तेजः॑ । सा॒र॒स्व॒तं ॅवी॒र्य᳚म् । ऐ॒न्द्रं बल᳚म् ॥ ए॒ष ते॒ योनि॒र्मोदा॑य त्वा । आ॒न॒न्दाय॑ त्वा॒ मह॑से त्वा ॥ ओजो॒ऽस्योजो॒ मयि॑ धेहि । म॒न्युर॑सि म॒न्युं मयि॑ धेहि । महो॑ऽसि॒ महो॒ मयि॑ धेहि । सहो॑ऽसि॒ सहो॒ मयि॑ धेहि ॥ या व्या॒घ्रं ॅविषू॑चिका ( ) । उ॒भौ वृकं॑ च॒ रक्ष॑ति । श्ये॒नं प॑त॒त्रिणꣳ॑ सिꣳ॒॒हम् । सेमं पा॒त्वꣳह॑सः ॥ सं॒ पृचः॑ स्थ॒ सं मा॑ भ॒द्रेण॑ पृङ्क्त । वि॒पृचः॑ स्थ॒ वि मा॑ पा॒प्मना॑ पृङ्क्त ।",
  "korvai": "(ह॒विः - प्र॒त्यङ्ख्सोमो॒ आति॑द्रुतो - गृह्णा - म्यावि॒शन् - विषू॑चिका॒ पञ्च॑ च)"
}