{
  "id": "TB 2.6.10.3",
  "classification": {
    "prasna": "2",
    "prapaataka": "6",
    "anuvaka": "10",
    "panchasat": "3"
  },
  "header": "TB 2.6.10.3",
  "anuvaka_header": "2.6.10    अनुवाकं   10 - ऐन्द्रे प्रश्नौ अनुयाजानामेकादश मैत्रावरुणप्रैषाः",
  "samhita": "व॒सु॒वने॑ वसु॒धेय॑स्य वीतां॒ ॅयज॑ ॥ दे॒वी ऊ॒र्जाहु॑ती॒ दुघे॑ सु॒दुघे᳚ । पय॒सेन्द्र॑मवर्द्धताम् । इष॒मूर्ज॑म॒न्या ऽवा᳚क्षीत् । सग्धिꣳ॒॒ सपी॑तिम॒न्या । नवे॑न॒ पूर्वं॒ दय॑माने । पु॒रा॒णेन॒ नव᳚म् । अधा॑ता॒-मूर्ज॑मू॒र्जाहु॑ती॒ वसु॒ वार्या॑णि । यज॑मानाय शिक्षि॒ते । व॒सु॒वने॑ वसु॒धेय॑स्य वीतां॒ ॅयज॑ ॥ 46(10)ट्.भ्.2.6.10.4दे॒वा दैव्या॒ होता॑रा । दे॒वमिन्द्र॑मवर्द्धताम् । ह॒ताघ॑शꣳ सा॒वाभा᳚र्ष्टां॒ ॅवसु॒ वार्या॑णि । यज॑मानाय शिक्षि॒तौ । व॒सु॒वने॑ वसु॒धेय॑स्य वीतां॒ ॅयज॑ ॥ दे॒वीस्ति॒स्रस्ति॒स्रो दे॒वीः । पति॒मिन्द्र॑मवर्द्धयन्न् । अस्पृ॑क्ष॒द्भार॑ती॒ दिव᳚म् । रु॒द्रैर्य॒ज्ञ्ꣳ सर॑स्वती । इडा॒ वसु॑मती गृ॒हान्",
  "korvai": "(वि॒य॒न्तु॒ यज॑ - शिक्षि॒ते - शि॑क्षि॒ते व॑सु॒वने॑ वसु॒धेय॑स्य वीतां॒ ॅयज॑-गृ॒हान्.-वे॑तु॒ यजा॑-भू॒थ् षट्च॑)"
}