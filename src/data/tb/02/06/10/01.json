{
  "id": "TB 2.6.10.1",
  "classification": {
    "prasna": "2",
    "prapaataka": "6",
    "anuvaka": "10",
    "panchasat": "1"
  },
  "header": "TB 2.6.10.1",
  "anuvaka_header": "2.6.10    अनुवाकं   10 - ऐन्द्रे प्रश्नौ अनुयाजानामेकादश मैत्रावरुणप्रैषाः",
  "samhita": "दे॒वं ब॒र्॒.हिरिन्द्रꣳ॑ सुदे॒वं दे॒वैः । वी॒रव॑थ्-स्ती॒र्णं ॅवेद्या॑मवर्द्धयत् । वस्तो᳚र्वृ॒तं प्राक्तो᳚र्भृ॒तम् । रा॒या ब॒र्॒.हिष्म॒तोऽत्य॑गात् । व॒सु॒वने॑ वसु॒धेय॑स्य वेतु॒ यज॑ ॥ दे॒वीर्द्वार॒ इन्द्रꣳ॑ संघा॒ते । वि॒ड्वीर्याम॑न्नवर्द्धयन्न् । आ व॒थ्सेन॒ तरु॑णेन कुमा॒रेण॑ च मीवि॒ता अपार्वा॑णम् । रे॒णुक॑काटं नुदन्ताम् । व॒सु॒वने॑ वसु॒धेय॑स्य वियन्तु॒ यज॑ ।",
  "korvai": "(वि॒य॒न्तु॒ यज॑ - शिक्षि॒ते - शि॑क्षि॒ते व॑सु॒वने॑ वसु॒धेय॑स्य वीतां॒ ॅयज॑-गृ॒हान्.-वे॑तु॒ यजा॑-भू॒थ् षट्च॑)"
}