{
  "id": "TB 2.6.20.3",
  "classification": {
    "prasna": "2",
    "prapaataka": "6",
    "anuvaka": "20",
    "panchasat": "3"
  },
  "header": "TB 2.6.20.3",
  "anuvaka_header": "2.6.20    अनुवाकं   20 - ऐन्द्रो पशौ अनूयाजानां मैत्रावरिणप्रैषाः",
  "samhita": "दे॒वी ऊ॒र्जाहु॑ती दे॒वमिन्द्रं॑ ॅवयो॒धस᳚म् । दे॒वी दे॒वम॑वर्द्धताम् । प॒ङ्क्त्या छन्द॑सेन्द्रि॒यम् । शु॒क्रमिन्द्रे॒ वयो॒ दध॑त् । व॒सु॒वने॑ वसु॒धेय॑स्य वीतां॒ ॅयज॑ ॥ दे॒वा दैव्या॒ होता॑रा दे॒वमिन्द्रं॑ ॅवयो॒धस᳚म् । दे॒वा दे॒वम॑वर्द्धताम् । त्रि॒ष्टुभा॒ छन्द॑सेन्द्रि॒यम् । त्विषि॒मिन्द्रे॒ वयो॒ दध॑त् । व॒सु॒वने॑ वसु॒धेय॑स्य वीतां॒ ॅयज॑ ।",
  "korvai": "(वि॒य॒न्तु॒ यज॑ - वीतां॒ ॅयज॑-वीतां॒ ॅयज॑-वेतु॒ यज॑-वेतु॒ यज॒ पञ्च॑ च)"
}