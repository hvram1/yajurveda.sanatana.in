{
  "id": "TB 2.6.20.5",
  "classification": {
    "prasna": "2",
    "prapaataka": "6",
    "anuvaka": "20",
    "panchasat": "5"
  },
  "header": "TB 2.6.20.5",
  "anuvaka_header": "2.6.20    अनुवाकं   20 - ऐन्द्रो पशौ अनूयाजानां मैत्रावरिणप्रैषाः",
  "samhita": "दे॒वो वन॒स्पति॑र्-दे॒वमिन्द्रं॑ ॅवयो॒धस᳚म् । दे॒वो दे॒वम॑वर्द्धयत् । द्वि॒पदा॒ छन्द॑सेन्द्रि॒यम् । भग॒मिन्द्रे॒ वयो॒ दध॑त् । व॒सु॒वने॑ वसु॒धेय॑स्य वेतु॒ यज॑ ॥ दे॒वं ब॒र्॒.हिर्वारि॑तीनां दे॒वमिन्द्रं॑ ॅवयो॒धस᳚म् । दे॒वो (दे॒वं) दे॒वम॑वर्द्धयत् । क॒कुभा॒ छन्द॑सेन्द्रि॒यम् । यश॒ इन्द्रे॒ वयो॒ दध॑त् । व॒सु॒वने॑ वसु॒धेय॑स्य वेतु॒ यज॑ ( ) ॥ दे॒वो अ॒ग्निः स्वि॑ष्ट॒कृद्-दे॒वमिन्द्रं॑ ॅवयो॒धस᳚म् । दे॒वो दे॒वम॑वर्द्धयत् । अति॑च्छन्दसा॒ छन्द॑सेन्द्रि॒यम् । क्ष॒त्रमिन्द्रे॒ वयो॒ दध॑त् । व॒सु॒वने॑ वसु॒धेय॑स्य वेतु॒ यज॑ ।",
  "korvai": "(वि॒य॒न्तु॒ यज॑ - वीतां॒ ॅयज॑-वीतां॒ ॅयज॑-वेतु॒ यज॑-वेतु॒ यज॒ पञ्च॑ च)"
}