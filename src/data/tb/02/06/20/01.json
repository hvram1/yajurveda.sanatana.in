{
  "id": "TB 2.6.20.1",
  "classification": {
    "prasna": "2",
    "prapaataka": "6",
    "anuvaka": "20",
    "panchasat": "1"
  },
  "header": "TB 2.6.20.1",
  "anuvaka_header": "2.6.20    अनुवाकं   20 - ऐन्द्रो पशौ अनूयाजानां मैत्रावरिणप्रैषाः",
  "samhita": "दे॒वं ब॒र्॒.हिरिन्द्रं॑ ॅवयो॒धस᳚म् । दे॒वं दे॒वम॑वर्द्धयत् । गा॒य॒त्रि॒या छन्द॑सेन्द्रि॒यम् । तेज॒ इन्द्रे॒ वयो॒ दध॑त् । व॒सु॒वने॑ वसु॒धेय॑स्य वेतु॒ यज॑ ॥ दे॒वीर्द्वारो॑ दे॒वमिन्द्रं॑ ॅवयो॒धस᳚म् । दे॒वीर्दे॒व-म॑वर्द्धयन्न् । उ॒ष्णिहा॒ छन्द॑सेन्द्रि॒यम् । प्रा॒णमिन्द्रे॒ वयो॒ दध॑त् । व॒सु॒वने॑ वसु॒धेय॑स्य वियन्तु॒ यज॑ ।",
  "korvai": "(वि॒य॒न्तु॒ यज॑ - वीतां॒ ॅयज॑-वीतां॒ ॅयज॑-वेतु॒ यज॑-वेतु॒ यज॒ पञ्च॑ च)"
}