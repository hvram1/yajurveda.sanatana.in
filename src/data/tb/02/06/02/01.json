{
  "id": "TB 2.6.2.1",
  "classification": {
    "prasna": "2",
    "prapaataka": "6",
    "anuvaka": "2",
    "panchasat": "1"
  },
  "header": "TB 2.6.2.1",
  "anuvaka_header": "2.6.2      अनुवाकं   2 - ग्रहोपस्थानम्",
  "samhita": "सोमो॒ राजा॒ऽमृतꣳ॑ सु॒तः । ऋ॒जी॒षेणा॑जहान्मृ॒त्युम् । ऋ॒तेन॑ स॒त्यमि॑न्द्रि॒यम् । विपानꣳ॑ शु॒क्रमन्ध॑सः । इन्द्र॑स्येन्द्रि॒यम् । इ॒दं पयो॒ऽमृतं॒ मधु॑ ॥ सोम॑म॒द्भ्यो व्य॑पिबत् । छन्द॑सा हꣳ॒॒सः शु॑चि॒षत् । ऋ॒तेन॑ स॒त्यमि॑न्द्रि॒यम् । अ॒द्भ्यः क्षी॒रं ॅव्य॑पिबत्",
  "korvai": "(अ॒द्भ्यः क्षी॒रं ॅव्य॑पिब॒ - ज्जन्म॑न॒र्तेन॑ स॒त्यमि॑न्द्रि॒यꣳ - श्र॒द्धाꣳ स॒त्ये प्र॒जाप॑तिर॒ष्टौ च॑)"
}