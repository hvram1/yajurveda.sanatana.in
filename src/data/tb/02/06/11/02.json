{
  "id": "TB 2.6.11.2",
  "classification": {
    "prasna": "2",
    "prapaataka": "6",
    "anuvaka": "11",
    "panchasat": "2"
  },
  "header": "TB 2.6.11.2",
  "anuvaka_header": "2.6.11    अनुवाकं   11 - पशुत्रये प्रय जार्था मैत्रावरुणप्रैषाः",
  "samhita": "बद॑रैरुप॒वाका॑भिर् भेष॒जं तोक्म॑भिः । पयः॒ सोमः॑ परि॒स्रुता॑ घृ॒तं मधु॑ । वि॒यन्त्वाज्य॑स्य॒ होत॒र्यज॑ ॥ होता॑ यक्ष॒न्नरा॒शꣳस॒नं न॒ग्नहु᳚म् । पतिꣳ॒॒ सुरा॑यै भेष॒जम् । मे॒षः सर॑स्वती भि॒षक् । रथो॒ न च॒न्द्र्य॑श्विनो᳚र्व॒पा इन्द्र॑स्य वी॒र्य᳚म् । बद॑रैरुप॒वाका॑भिर् भेष॒जं तोक्म॑भिः । पयः॒ सोमः॑ परि॒स्रुता॑ घृ॒तं मधु॑ । वि॒यन्त्वाज्य॑स्य॒ होत॒र्यज॑ ।",
  "korvai": "(वी॒र्यं - ॅवि॒यन्त्वाज्य॑स्य॒ होत॒र्यज॒ - नास॑त्या॒ - सर॑स्वती॒ - मधु॑ - हिर॒ण्ययं॑ - भेष॒जं - ॅवि॒यन्त्वाज्य॑स्य॒ होत॒र्यजा᳚ - ज्य॒पा - न॒मृताः॒ पञ्च॑ च)"
}