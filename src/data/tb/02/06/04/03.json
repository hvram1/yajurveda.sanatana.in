{
  "id": "TB 2.6.4.3",
  "classification": {
    "prasna": "2",
    "prapaataka": "6",
    "anuvaka": "4",
    "panchasat": "3"
  },
  "header": "TB 2.6.4.3",
  "anuvaka_header": "2.6.4     अनुवाकं   4 - उपहोमाः",
  "samhita": "इन्द्रः॑ सु॒त्रामा॒ हृद॑येन स॒त्यम् । पु॒रो॒डाशे॑न सवि॒ता ज॑जान । यकृ॑त् क्लो॒मानं॒ ॅवरु॑णो भिष॒ज्यन्न् । मत॑स्ने वाय॒व्यै᳚र्न मि॑नाति पि॒त्तम् ॥ आ॒न्त्राणि॑ स्था॒ली मधु॒ पिन्व॑माना । गुदा॒ पात्रा॑णि सु॒दुघा॒ न धे॒नुः । श्ये॒नस्य॒ पत्रं॒ न प्ली॒हा शची॑भिः । आ॒स॒न्दी नाभि॑रु॒दरं॒ न मा॒ता ॥ कु॒म्भो व॑नि॒ष्ठुर्ज॑नि॒ता शची॑भिः । यस्मि॒न्नग्रे॒ योन्यां॒ गर्भो॑ अ॒न्तः",
  "korvai": "(अन्त॑र - आ॒रा - द॒न्तर् - व॑साते - व्याघ्रलो॒मꣳ - राजा॑ च॒त्वारि॑ च)"
}