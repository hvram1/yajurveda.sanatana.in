{
  "id": "TB 2.6.4.6",
  "classification": {
    "prasna": "2",
    "prapaataka": "6",
    "anuvaka": "4",
    "panchasat": "6"
  },
  "header": "TB 2.6.4.6",
  "anuvaka_header": "2.6.4     अनुवाकं   4 - उपहोमाः",
  "samhita": "केशा॒ न शी॒र॒.षन्. यश॑से श्रि॒यै शिखा᳚ । सिꣳ॒॒हस्य॒ लोम॒ त्विषि॑-रिन्द्रि॒याणि॑ ॥ अङ्गा᳚न्या॒त्मन्-भि॒षजा॒ तद॒श्विना᳚ । आ॒त्मान॒मङ्गैः॒ सम॑धा॒थ् सर॑स्वती । इन्द्र॑स्य रू॒पꣳ श॒तमा॑न॒मायुः॑ । च॒न्द्रेण॒ ज्योति॑र॒मृतं॒ दधा॑ना ॥ सर॑स्वती॒ योन्यां॒ गर्भ॑म॒न्तः । अ॒श्विभ्यां॒ पत्नी॒ सुकृ॑तं बिभर्ति । अ॒पाꣳ रसे॑न॒ वरु॑णो॒ न साम्ना᳚ । इन्द्रꣳ॑ श्रि॒यै ज॒नय॑न्न॒फ्सु राजा᳚ ( ) ॥ तेजः॑ पशू॒नाꣳ ह॒विरि॑न्द्रि॒याव॑त् । प॒रि॒स्रुता॒ पय॑सा सार॒घं मधु॑ । अ॒श्विभ्यां᳚ दु॒ग्धं भि॒षजा॒ सर॑स्वत्या सुतासु॒ताभ्या᳚म् । अ॒मृतः॒ सोम॒ इन्दुः॑ ।",
  "korvai": "(अन्त॑र - आ॒रा - द॒न्तर् - व॑साते - व्याघ्रलो॒मꣳ - राजा॑ च॒त्वारि॑ च)"
}