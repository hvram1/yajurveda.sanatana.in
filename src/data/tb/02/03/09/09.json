{
  "id": "TB 2.3.9.9",
  "classification": {
    "prasna": "2",
    "prapaataka": "3",
    "anuvaka": "9",
    "panchasat": "9"
  },
  "header": "TB 2.3.9.9",
  "anuvaka_header": "2.3.9      अनुवाकं   9 - वायुरूपत्वज्ञानेन होतृमन्त्राणां प्रशंसा",
  "samhita": "उ॒त्त॒र॒त इत॑रान् पा॒प्मनः॑ सचन्ते ॥ तस्मा॑ दे॒वं ॅवि॒द्वान् । वीव॑ नृत्येत् । प्रेव॑ चलेत् । व्यस्ये॑वा॒क्ष्यौ भा॑षेत । म॒ण्टये॑दिव । क्रा॒थये॑दिव । शृ॒ङ्गा॒येते॑व ॥ उ॒त मोप॑वदेयुः । उ॒त मे॑ पा॒प्मान॒-मप॑हन्यु॒रिति॑ ( ) ॥ स यां दिशꣳ॑ स॒निमे॒ष्यन्थ्-स्यात् । य॒दा तां दिशं॒ ॅवातो॑ वा॒यात् । अथ॒ प्रवे॒यात् । प्र वा॑ धापयेत् (धावयेत्) । सा॒तमे॒व र॑दि॒तं ॅव्यू॑ढं ग॒न्धम॒भि प्रच्य॑वते । आऽस्य॒ तं ज॑नप॒दं पूर्वा॑ की॒र्तिर्ग॑च्छति ॥दान॑कामा अस्मै प्र॒जा भ॑वन्ति । य ए॒वं ॅवेद॑ ।",
  "korvai": "(वेद॒ - संप॑वत - आदि॒त्यात् प॑वते - वा॒त्या - वा᳚त्ये॒ - ष पव॑मान ए॒व - द॑क्षिण॒त आ॒यन्त॑मुप॒ वद॑न् - त्युत्तर॒तः पा॒प्मान॒स्ताꣳस्ते ऽप॑घ्न॒ - न्तीत्य॒ष्टौ च॑)"
}