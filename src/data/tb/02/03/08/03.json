{
  "id": "TB 2.3.8.3",
  "classification": {
    "prasna": "2",
    "prapaataka": "3",
    "anuvaka": "8",
    "panchasat": "3"
  },
  "header": "TB 2.3.8.3",
  "anuvaka_header": "2.3.8      अनुवाकं   8 - सृष्टिसाधनत्वेन होतृमन्त्रासामर्थ्य प्रशंसा",
  "samhita": "यन्त्य॑स्य पि॒तरो॒ हव᳚म् ॥ स पि॒तॄन्थ् सृ॒ष्ट्वा ऽम॑नस्यत् । तदनु॑ मनु॒ष्या॑-नसृजत । तन्म॑नु॒ष्या॑णां मनुष्य॒त्वम् । य ए॒वं म॑नु॒ष्या॑णां मनुष्य॒त्वं ॅवेद॑ । म॒न॒स्व्ये॑व भ॑वति । नैनं॒ मनु॑र्जहाति ॥ तस्मै॑ मनु॒ष्या᳚न्थ् ससृजा॒नाय॑ । दिवा॑ देव॒त्रा ऽभ॑वत् । तदनु॑ दे॒वान॑सृजत ( ) । तद्-दे॒वानां᳚ देव॒त्वम् । य ए॒वं दे॒वानां᳚ देव॒त्वं ॅवेद॑ । दिवा॑ है॒वास्य॑ देव॒त्रा भ॑वति ॥ तानि॒ वा ए॒तानि॑ च॒त्वार्यम्भाꣳ॑सि । दे॒वा म॑नु॒ष्याः᳚ पि॒तरोऽसु॑राः ॥ तेषु॒ सर्वे॒ष्वम्भो॒ नभ॑ इव भवति । य ए॒वं ॅवेद॑ ।",
  "korvai": "(अ॒जी॒व॒थ् - स्वानां᳚ भवति - दे॒वान॑सृजत स॒प्त च॑)"
}