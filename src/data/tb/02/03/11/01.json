{
  "id": "TB 2.3.11.1",
  "classification": {
    "prasna": "2",
    "prapaataka": "3",
    "anuvaka": "11",
    "panchasat": "1"
  },
  "header": "TB 2.3.11.1",
  "anuvaka_header": "2.3.11    अनुवाकं   11 - दशहोत्रादिमन्त्रनाम्नां प्रवृत्तिनिमित्तम्",
  "samhita": "ब्रह्मा᳚त्म॒न्-वद॑सृजत । तद॑कामयत । समा॒त्मना॑ पद्ये॒येति॑ । आत्म॒न्-नात्म॒न्-नित्याम॑न्त्रयत । तस्मै॑ दश॒मꣳ हू॒तः प्रत्य॑शृणोत् । स दश॑हूतोऽभवत् । दश॑हूतो ह॒ वै नामै॒षः । तं ॅवा ए॒तं दश॑हूतꣳ॒॒ सन्त᳚म् । दश॑हो॒तेत्याच॑क्षते प॒रोक्षे॑ण । प॒रोक्ष॑प्रिया इव॒ हि दे॒वाः ।",
  "korvai": "(दे॒वाः - षड्ढू॑तोऽभव॒त् - पञ्च॑हो॒तेत्याच॑क्षते प॒रोक्षे॑णा - श्रौषीः॒ षट्च॑)"
}