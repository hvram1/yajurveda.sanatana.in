{
  "id": "TB 2.3.3.2",
  "classification": {
    "prasna": "2",
    "prapaataka": "3",
    "anuvaka": "3",
    "panchasat": "2"
  },
  "header": "TB 2.3.3.2",
  "anuvaka_header": "2.3.3      अनुवाकं   3 - केशवपनाङ्गं पुष्टिवेदनं",
  "samhita": "पृ॒थि॒वी न्य॑वर्तयत । सौष॑धीभि॒र्-वन॒स्पति॑भि-रपुष्यत् । वा॒युर्न्य॑वर्तयत । स मरी॑चीभि-रपुष्यत् । अ॒न्तरि॑क्षं॒ न्य॑वर्तयत । तद्वयो॑भि-रपुष्यत् । आ॒दि॒त्यो न्य॑वर्तयत । स र॒श्मिभि॑-रपुष्यत् । द्यौर्न्य॑वर्तयत । सा नक्ष॑त्रै-रपुष्यत् ( ) । च॒न्द्रमा॒ न्य॑वर्तयत । सो॑ऽहोरा॒त्रै-र॑र्द्धमा॒सैर्-मासैर्.॑ ऋ॒तुभिः॑ सम्ॅवथ्स॒रेणा॑-पुष्यत् । तान्पोषा᳚न्-पुष्यति । याꣳस्तेऽपु॑ष्यन्न् । य ए॒वं ॅवि॒दान्नि च॑ व॒र्तय॑ते॒ परि॑ च ।",
  "korvai": "(अ॒पु॒ष्य॒न् - नक्ष॑त्रैरपुष्य॒त् पञ्च॑ च)"
}