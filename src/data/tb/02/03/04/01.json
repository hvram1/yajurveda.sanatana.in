{
  "id": "TB 2.3.4.1",
  "classification": {
    "prasna": "2",
    "prapaataka": "3",
    "anuvaka": "4",
    "panchasat": "1"
  },
  "header": "TB 2.3.4.1",
  "anuvaka_header": "2.3.4      अनुवाकं   4 - प्रतिग्रहमन्त्रमहिमज्ञानम्",
  "samhita": "तस्य॒ वा अ॒ग्नेर्. हिर॑ण्यं प्रतिजग्र॒हुषः॑ । अ॒र्द्धमि॑न्द्रि॒यस्या-पा᳚क्रामत् । तदे॒तेनै॒व प्रत्य॑गृह्णात् । तेन॒ वै सो᳚ऽर्द्धमि॑न्द्रि॒य-स्या॒त्मन्-नु॒पाध॑त्त । अ॒र्द्धमि॑न्द्रि॒यस्या॒त्मन्-नु॒पाध॑त्ते । य ए॒वं ॅवि॒द्वान्. हिर॑ण्यं प्रति गृ॒ह्णाति॑ । अथ॒ यो ऽवि॑द्वान् प्रति गृ॒ह्णाति॑ । अ॒र्द्धम॑स्येन्द्रि॒यस्याप॑ क्रामति ॥ तस्य॒ वै सोम॑स्य॒ वासः॑ प्रतिजग्र॒हुषः॑ । तृती॑यमिन्द्रि॒यस्या-पा᳚क्रामत्",
  "korvai": "(तृती॑यमिन्द्रि॒यस्यापा᳚क्रामच् - चतु॒र्थमि॑न्द्रि॒यस्या॒त्मन्नु॒पाध॒ - त्ताश्वं॑ प्रतिगृ॒ह्णाति॑ - ष॒ष्ठ॑मस्येन्द्रि॒यस्याप॑क्राम -त्यष्ट॒ममि॑न्द्रि॒यस्यापा᳚क्रामत् - प्रति गृह्णी॒याच् च॒त्वारि॑ च)"
}