{
  "id": "TB 2.1.6.5",
  "classification": {
    "prasna": "2",
    "prapaataka": "1",
    "anuvaka": "6",
    "panchasat": "5"
  },
  "header": "TB 2.1.6.5",
  "anuvaka_header": "2.1.6     अनुवाकं   6 - अभ्युद्द्रवणं, होमाभावप्रतीकारश्च",
  "samhita": "प्र॒जाप॑तिम॒भि प॒र्याव॑र्तत । स मृ॒त्यो-र॑बिभेत् । सो॑ऽमुमा॑दि॒त्य-मा॒त्मनो॒ निर॑मिमीत । तꣳहु॒त्वा परा᳚ङ्प॒र्याव॑र्तत । ततो॒ वै स मृ॒त्युमपा॑जयत् । अप॑ मृ॒त्युं ज॑यति । य ए॒वं ॅवेद॑ ॥ तस्मा॒द्-यस्यै॒वं ॅवि॒दुषः॑ । उ॒तैका॒हमु॒त द्व्य॒हं न जुह्व॑ति । हु॒तमे॒वास्य॑ भवति ( ) । अ॒सौ ह्या॑दि॒त्यो᳚ऽग्निहो॒त्रम् ।",
  "korvai": "(त॒नुवै॑ वा॒यु - र॒ग्निर् - भ॑व॒ - त्यवि॑त्त्वा - भव॒त्येकं॑ च)"
}