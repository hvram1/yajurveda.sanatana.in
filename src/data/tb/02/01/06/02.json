{
  "id": "TB 2.1.6.2",
  "classification": {
    "prasna": "2",
    "prapaataka": "1",
    "anuvaka": "6",
    "panchasat": "2"
  },
  "header": "TB 2.1.6.2",
  "anuvaka_header": "2.1.6     अनुवाकं   6 - अभ्युद्द्रवणं, होमाभावप्रतीकारश्च",
  "samhita": "चक्षु॑ष आदि॒त्यः । तेषाꣳ॑ हु॒ताद॑जायत॒ गौरे॒व ॥ तस्यै॒ पय॑सि॒ व्याय॑च्छन्त । मम॑ हु॒ताद॑जनि॒ ममेति॑ । ते प्र॒जाप॑तिं प्र॒श्नमा॑यन्न् । स आ॑दि॒त्यो᳚ऽग्नि-म॑ब्रवीत् । य॒त॒रो नौ॒ जया᳚त् । तन्नौ॑ स॒हास॒दिति॑ । कस्यै कोऽहौ॑षी॒दिति॑ प्र॒जाप॑ति-रब्रवी॒त्-कस्यै क॒ इति॑ । प्रा॒णाना॑म॒हमित्य॒ग्निः",
  "korvai": "(त॒नुवै॑ वा॒यु - र॒ग्निर् - भ॑व॒ - त्यवि॑त्त्वा - भव॒त्येकं॑ च)"
}