{
  "id": "TB 2.1.2.10",
  "classification": {
    "prasna": "2",
    "prapaataka": "1",
    "anuvaka": "2",
    "panchasat": "10"
  },
  "header": "TB 2.1.2.10",
  "anuvaka_header": "2.1.2      अनुवाकं   2 - अग्निहोत्रनिरूपणम्",
  "samhita": "उ॒द्यन्तं॒ ॅवावादि॒त्य-म॒ग्निरनु॑ स॒मारो॑हति । तस्मा᳚द्धू॒म ए॒वाग्नेर्दिवा॑ ददृशे । यद॒ग्नये॑ सा॒यं जु॑हु॒यात् । आ सूर्या॑य वृश्च्येत । यथ्सूर्या॑य प्रा॒तर्-जु॑हु॒यात् । आऽग्नये॑ वृश्च्येत । दे॒वता᳚भ्यः स॒मदं॑ दद्ध्यात् । अ॒ग्निर्ज्योति॒र्-ज्योतिः॒ सूर्यः॒ स्वाहेत्ये॒व सा॒यꣳ हो॑त॒व्य᳚म् । सूर्यो॒ ज्योति॒र् ज्योति॑र॒ग्निः स्वाहेति॑ प्रा॒तः । तथो॒भाभ्याꣳ॑ सा॒यꣳ हू॑यते",
  "korvai": "(अ॒मृ॒ष्ट॒ - वि॒चि॒किथ्स॑ति॒ - जुह्व॑ - त्य॒जाम॑सृज - ताग्निहो॒त्रꣳ - सूर्या॑य प्रा॒तर् - जु॒होति॒ - जुह्व॑ति - सं॒पद्ये॑ते - हूयते - स्थापयति - संप्र॒ति द्वे च॑)"
}