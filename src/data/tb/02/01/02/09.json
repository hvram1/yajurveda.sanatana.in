{
  "id": "TB 2.1.2.9",
  "classification": {
    "prasna": "2",
    "prapaataka": "1",
    "anuvaka": "2",
    "panchasat": "9"
  },
  "header": "TB 2.1.2.9",
  "anuvaka_header": "2.1.2      अनुवाकं   2 - अग्निहोत्रनिरूपणम्",
  "samhita": "प्रैव जा॑यते । अथो॒ यथा॒ दिवा᳚ प्रजा॒नन्नेति॑ । ता॒दृगे॒व तत् ॥ अथो॒ खल्वा॑हुः । यस्य॒ वै द्वौ पुण्यौ॑ गृ॒हे वस॑तः । यस्तयो॑र॒न्यꣳ रा॒धय॑त्य॒न्यं न । उ॒भौ वाव स तावृ॑च्छ॒तीति॑ । अ॒ग्निं ॅवावादि॒त्यः सा॒यं प्रवि॑शति । तस्मा॑द॒ग्निर्दू॒रान्नक्तं॑ ददृशे ।उ॒भे हि तेज॑सी स॒पंद्ये॑ते",
  "korvai": "(अ॒मृ॒ष्ट॒ - वि॒चि॒किथ्स॑ति॒ - जुह्व॑ - त्य॒जाम॑सृज - ताग्निहो॒त्रꣳ - सूर्या॑य प्रा॒तर् - जु॒होति॒ - जुह्व॑ति - सं॒पद्ये॑ते - हूयते - स्थापयति - संप्र॒ति द्वे च॑)"
}