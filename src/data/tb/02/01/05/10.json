{
  "id": "TB 2.1.5.10",
  "classification": {
    "prasna": "2",
    "prapaataka": "1",
    "anuvaka": "5",
    "panchasat": "10"
  },
  "header": "TB 2.1.5.10",
  "anuvaka_header": "2.1.5      अनुवाकं   5 - काम्यानि होमद्रव्याणि",
  "samhita": "य ए॒वं ॅवेद॑ । तस्य॒ त्वे॑व हु॒तम् ॥ सा॒यं॒ ॅयावा॑नश्च॒ वै दे॒वाः प्रा॑त॒र्यावा॑णश्चा-ग्निहो॒त्रिणो॑ गृ॒हमाग॑च्छन्ति । तान्. यन्न त॒र्पये᳚त् । प्र॒जया᳚ऽस्य प॒शुभि॒र्वि ति॑ष्ठेरन्न् । यत्त॒र्पये᳚त् । तृ॒प्ता ए॑नं प्र॒जया॑ प॒शुभि॑स्तर्पयेयुः ॥ स॒जूर्दे॒वैः सा॒यं ॅयाव॑भि॒रिति॑ सा॒यꣳ सं मृ॑शति । स॒जूर्दे॒वैः प्रा॒तर्याव॑भि॒रिति॑ प्रा॒तः । ये चै॒व दे॒वाः सा॑यं॒ ॅयावा॑नो॒ ये च॑ प्रात॒र्यावा॑णः",
  "korvai": "(ब॒र्॒.हिः - प्रा॒तर्. - हु॒ताद्या॑य - जायते - रुन्धे - ऽसा॒मा - क॑रो - त्ये॒ता वा अ॑ग्निहो॒त्रस्यो॑ प॒सदो॑ - वषट्का॒र - श्च॑ प्रात॒र्यावा॑णो॒ - वज्र॒स्त्रीणि॑ च)"
}