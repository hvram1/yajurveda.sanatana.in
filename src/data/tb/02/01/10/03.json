{
  "id": "TB 2.1.10.3",
  "classification": {
    "prasna": "2",
    "prapaataka": "1",
    "anuvaka": "10",
    "panchasat": "3"
  },
  "header": "TB 2.1.10.3",
  "anuvaka_header": "2.1.10    अनुवाकं   10 - वह्नेरवस्थाविशेषानुसारेण होमः",
  "samhita": "अङ्गा॑रा भवन्ति । तेभ्योऽङ्गा॑रेभ्यो॒ऽर्चिरुदे॑ति । प्र॒जाप॑ति॒स्तर्ह्य॒ग्निः । तस्मि॒न्॒. यस्य॒ तथा॑विधे॒ जुह्व॑ति । प्र॒जाप॑तावे॒वास्या᳚ग्निहो॒त्रꣳ हु॒तं भ॑वति ॥ शरोऽङ्गा॑रा॒ अद्ध्यू॑हन्ते । ब्रह्म॒-तर्ह्य॒ग्निः । तस्मि॒न्.॒ यस्य॒ तथा॑विधे॒ जुह्व॑ति । ब्रह्म॑न्ने॒वास्या᳚ग्निहो॒त्रꣳ हु॒तं भ॑वति ॥ वसु॑षु रु॒द्रेष्वा॑दि॒त्येषु॒ विश्वे॑षु दे॒वेषु॑ ( ) । इन्द्रे᳚ प्र॒जाप॑तौ॒ ब्रह्मन्न्॑ । अप॑रिवर्गमे॒वास्यै॒तासु॑ दे॒वता॑सु हु॒तं भ॑वति । यस्यै॒वं ॅवि॒दुषो᳚ऽग्निहो॒त्रं जुह्व॑ति । य उ॑ चैन दे॒वं ॅवेद॑ ।",
  "korvai": "(आ॒दि॒त्यास्तर्ह्य॒ग्निर् - इन्द्र॑ ए॒वास्या᳚ग्निहो॒त्रꣳ हु॒तं भ॑वति - दे॒वेषु॑ च॒त्वारि॑ च)"
}