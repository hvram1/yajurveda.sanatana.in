{
  "id": "TB 2.1.10.2",
  "classification": {
    "prasna": "2",
    "prapaataka": "1",
    "anuvaka": "10",
    "panchasat": "2"
  },
  "header": "TB 2.1.10.2",
  "anuvaka_header": "2.1.10    अनुवाकं   10 - वह्नेरवस्थाविशेषानुसारेण होमः",
  "samhita": "तस्मि॒न्॒. यस्य॒ तथा॑विधे॒ जुह्व॑ति । आ॒दि॒त्येष्वे॒वास्या᳚ग्निहो॒त्रꣳ हु॒तं भ॑वति ॥ सर्व॑ ए॒व स॑र्व॒श इ॒द्ध्म आदी᳚प्तो भवति । विश्वे॑ दे॒वास्तह्य॒र्ग्निः । तस्मि॒न्॒. यस्य॒ तथा॑विधे॒ जुह्व॑ति । विश्वे᳚ष्वे॒वास्य॑ दे॒वेष्व॑ग्निहो॒त्रꣳ हु॒तं भ॑वति ॥ नि॒त॒राम॒र्चिरु॒पावै॑ति लोहि॒नीके॑व भवति । इन्द्र॒स्तर्ह्य॒ग्निः । तस्मि॒न्॒. यस्य॒ तथा॑विधे॒ जुह्व॑ति । इन्द्र॑ ए॒वास्या᳚ग्निहो॒त्रꣳ हु॒तं भ॑वति ।",
  "korvai": "(आ॒दि॒त्यास्तर्ह्य॒ग्निर् - इन्द्र॑ ए॒वास्या᳚ग्निहो॒त्रꣳ हु॒तं भ॑वति - दे॒वेषु॑ च॒त्वारि॑ च)"
}