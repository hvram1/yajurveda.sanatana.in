{
  "id": "TB 2.1.1.1",
  "classification": {
    "prasna": "2",
    "prapaataka": "1",
    "anuvaka": "1",
    "panchasat": "1"
  },
  "header": "TB 2.1.1.1",
  "anuvaka_header": "2.1.1      अनुवाकं   1 - अग्निहोत्रस्योपोद्धातः",
  "samhita": "अङ्गि॑रसो॒ वै स॒त्रमा॑सत । तेषां॒ पृश्नि॑र्-घर्म॒धुगा॑सीत् । सर्जी॒षेणा॑जीवत् । ते᳚ऽब्रुवन्न् । कस्मै॒ नु स॒त्रमा᳚स्महे । ये᳚ऽस्या ओष॑धी॒र्न ज॒नया॑म॒ इति॑ । ते दि॒वो वृष्टि॑-मसृजन्त । याव॑न्तः स्तो॒का अ॒वाप॑द्यन्त । ताव॑ती॒रोष॑धयो ऽजायन्त ॥ ता जा॒ताः पि॒तरो॑ वि॒षेणा॑लिम्पन्न्",
  "korvai": "(अ॒लि॒म्प॒न् - वेद॒ - घातु॑क॒ एकं॑ च)"
}