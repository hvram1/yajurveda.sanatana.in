{
  "id": "TB 2.5.1.1",
  "classification": {
    "prasna": "2",
    "prapaataka": "5",
    "anuvaka": "1",
    "panchasat": "1"
  },
  "header": "TB 2.5.1.1",
  "anuvaka_header": "2.5.1     अनुवाकं   1 -  उपहोमाः",
  "samhita": "प्रा॒णो र॑क्षति॒ विश्व॒मेज॑त् । इर्यो॑ भू॒त्वा ब॑हु॒धा ब॒हूनि॑ । स इथ्सर्वं॒ ॅव्या॑नशे ॥ यो दे॒वो दे॒वेषु॑ वि॒भूर॒न्तः । आवृ॑दू॒दात् क्षेत्रिय॑द्ध्व॒गद्वृषा᳚ । तमित् प्रा॒णं मन॒सो प॑शिक्षत । अग्रं॑ दे॒वाना॑-मि॒दम॑त्तु नो ह॒विः ॥ मन॑स॒श्चित्ते॒दम् । भू॒तं भव्यं॑ च गुप्यते । तद्धि दे॒वेष्व॑ग्रि॒यम् ।",
  "korvai": "(अ॒ग्रि॒ - यमन॑पस्फुरन्ती - स॒त्यꣳ स॒प्त च॑)"
}