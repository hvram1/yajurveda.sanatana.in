{
  "id": "TB 2.5.3.1",
  "classification": {
    "prasna": "2",
    "prapaataka": "5",
    "anuvaka": "3",
    "panchasat": "1"
  },
  "header": "TB 2.5.3.1",
  "anuvaka_header": "2.5.3     अनुवाकं   3 -  उपहोमाः",
  "samhita": "पुन॑र्न॒ इन्द्रो॑ म॒घवा॑ ददातु । धना॑नि श॒क्रो घन्यः॑ सु॒राधाः᳚ । अ॒र्वा॒चीनं॑ कृणुतां ॅयाचि॒तो मनः॑ । श्रु॒ष्टी नो॑ अ॒स्य ह॒विषो॑ जुषा॒णः ॥ यानि॑ नो जि॒नन् धना॑नि । ज॒हर्थ॑ शूर म॒न्युना᳚ । इन्द्रानु॑विन्द न॒स्तानि॑ । अ॒नेन॑ ह॒विषा॒ पुनः॑ ॥ इन्द्र॒ आशा᳚भ्यः॒ परि॑ । सर्वा॒भ्योऽभ॑यं करत्",
  "korvai": "(क॒र॒न् - निवि॑ष्ट - मस्यतां॒ - +नव॑ च)"
}