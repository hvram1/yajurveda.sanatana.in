{
  "id": "TB 2.5.4.6",
  "classification": {
    "prasna": "2",
    "prapaataka": "5",
    "anuvaka": "4",
    "panchasat": "6"
  },
  "header": "TB 2.5.4.6",
  "anuvaka_header": "2.5.4     अनुवाकं   4 -  उपहोमाः",
  "samhita": "इ॒मं ॅय॒ज्ञ्म॒श्विना॑ व॒र्द्धय॑न्ता । इ॒मौ र॒यिं ॅयज॑मानाय धत्तम् । इ॒मौ प॒शून् र॑क्षतां ॅवि॒श्वतो॑ नः । पू॒षा नः॑ पातु॒ सद॒म-प्र॑युच्छन्न् ॥ प्र ते॑ म॒हे स॑रस्वति । सुभ॑गे॒ वाजि॑नीवति । स॒त्य॒वाचे॑ भरे म॒तिम् ॥ इ॒दं ते॑ ह॒व्यं घृ॒तव॑थ्-सरस्वति । स॒त्य॒वाचे॒ प्रभ॑रेमा ह॒वीꣳषि॑ । इ॒मानि॑ ते दुरि॒ता सौभ॑गानि ( ) । तेभि॑र्व॒यꣳ सु॒भगा॑सः स्याम ।",
  "korvai": "(व॒ज् - य्रही॑ना - मृजी॒षं - ॅव्यृ॑ण्वति - रक्षतु नो र॒यिꣳ - सौभ॑गा॒न्येकं॑ च)"
}