{
  "id": "TB 2.5.4.5",
  "classification": {
    "prasna": "2",
    "prapaataka": "5",
    "anuvaka": "4",
    "panchasat": "5"
  },
  "header": "TB 2.5.4.5",
  "anuvaka_header": "2.5.4     अनुवाकं   4 -  उपहोमाः",
  "samhita": "उदु॒ज्जिहा॑नो अ॒भि काम॑मी॒रयन्न्॑ । प्र॒पृ॒ञ्चन् विश्वा॒ भुव॑नानि पू॒र्वथा᳚ । आ के॒तुना॒ सुष॑मिद्धो॒ यजि॑ष्ठः । कामं॑ नो अग्ने अ॒भिह॑र्य दि॒ग्भ्यः ॥ जु॒षा॒णो ह॒व्यम॒मृते॑षु दू॒ढ्यः॑ । आ नो॑ र॒यिं ब॑हु॒लाङ् गोम॑ती॒मिष᳚म् । निधे॑हि॒ यक्ष॑द॒मृते॑षु॒ भूषन्न्॑ ॥ अश्वि॑ना य॒ज्ञ्माग॑तम् । दा॒शुषः॒ पुरु॑दꣳससा । पू॒षा र॑क्षतु नो र॒यिम् ।",
  "korvai": "(व॒ज् - य्रही॑ना - मृजी॒षं - ॅव्यृ॑ण्वति - रक्षतु नो र॒यिꣳ - सौभ॑गा॒न्येकं॑ च)"
}