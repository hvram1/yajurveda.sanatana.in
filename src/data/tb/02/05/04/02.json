{
  "id": "TB 2.5.4.2",
  "classification": {
    "prasna": "2",
    "prapaataka": "5",
    "anuvaka": "4",
    "panchasat": "2"
  },
  "header": "TB 2.5.4.2",
  "anuvaka_header": "2.5.4     अनुवाकं   4 -  उपहोमाः",
  "samhita": "अह॒-न्नहि॒मन्व॒पस्त॑तर्द । प्र व॒क्षणा॑ अभिन॒त् पर्व॑तानाम् ॥ अह॒न्नहिं॒ पर्व॑ते शिश्रिया॒णम् । त्वष्टा᳚ऽस्मै॒ वज्रꣳ॑ स्व॒र्यं॑ ततक्ष । वा॒श्रा इ॑व धे॒नवः॒ स्यन्द॑मानाः । अञ्जः॑ समु॒द्र-मव॑जग्मु॒रापः॑ ॥ वृ॒षा॒यमा॑णोऽवृणीत॒ सोम᳚म् । त्रिक॑द्रुकेष्व-पिबथ् सु॒तस्य॑ । आ साय॑कं म॒घवा॑ दत्त॒ वज्र᳚म् । अह॑न्नेनं प्रथम॒जा मही॑नाम् ।",
  "korvai": "(व॒ज् - य्रही॑ना - मृजी॒षं - ॅव्यृ॑ण्वति - रक्षतु नो र॒यिꣳ - सौभ॑गा॒न्येकं॑ च)"
}