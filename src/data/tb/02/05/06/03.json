{
  "id": "TB 2.5.6.3",
  "classification": {
    "prasna": "2",
    "prapaataka": "5",
    "anuvaka": "6",
    "panchasat": "3"
  },
  "header": "TB 2.5.6.3",
  "anuvaka_header": "2.5.6     अनुवाकं   6 -  उपहोमाः",
  "samhita": "द्रु॒हः पाशा॒न्निर्.ऋ॑त्यै॒ चोद॑मोचि । अहा॒ अव॑र्ति॒मवि॑दथ् स्यो॒नम् । अप्य॑भूद्-भ॒द्रे सु॑कृ॒तस्य॑ लो॒के ॥ सूर्य॑मृ॒तं तम॑सो॒ ग्राह्या॒ यत् । दे॒वा अमु॑ञ्च॒-न्नसृ॑ज॒न्व्ये॑नसः । ए॒वम॒हमि॒मं क्षे᳚त्रि॒याज्जा॑मिशꣳ॒॒सात् । द्रु॒हो मु॑ञ्चामि॒ वरु॑णस्य॒ पाशा᳚त् ॥ बृह॑स्पते यु॒वमिन्द्र॑श्च॒ वस्वः॑ । दि॒व्यस्ये॑शाथे उ॒त पार्थि॑वस्य । ध॒त्तꣳ र॒यिꣳ स्तु॑व॒ते की॒रये॑ चित्",
  "korvai": "(क॒रो॒ - म्यव॑र्त्यै - चि - च्छुभ्रे - ऽश्नवामहै च॒त्वारि॑ च)"
}