{
  "id": "TB 2.5.6.5",
  "classification": {
    "prasna": "2",
    "prapaataka": "5",
    "anuvaka": "6",
    "panchasat": "5"
  },
  "header": "TB 2.5.6.5",
  "anuvaka_header": "2.5.6     अनुवाकं   6 -  उपहोमाः",
  "samhita": "तां त्वा॒ मुद्ग॑ला ह॒विषा॑ वर्द्धयन्ति । सा नः॑ सीबले र॒यिमाभा॑जये॒ह ॥ पूर्वं॑ देवा॒ अप॑रेणा-नु॒पश्य॒ञ्जन्म॑भिः । जन्मा॒न्यव॑रैः॒ परा॑णि । वेदा॑नि देवा अ॒यम॒स्मीति॒ माम् । अ॒हꣳ हि॒त्वा शरी॑रं ज॒रसः॑ प॒रस्ता᳚त् ॥ प्रा॒णा॒पा॒नौ चक्षुः॒ श्रोत्र᳚म् । वाचं॒ मन॑सि॒ संभृ॑ताम् । हि॒त्वा शरी॑रं ज॒रसः॑ प॒रस्ता᳚त् । आ भूतिं॒ भूतिं॑ ॅव॒यम॑श्नवामहै ( ) ॥ इ॒मा ए॒व ता उ॒षसो॒ याः प्र॑थ॒मा व्यौच्छन्न्॑ । ता दे॒व्यः॑ कुर्वते॒ पञ्च॑ रू॒पा । शश्व॑ती॒र्नाव॑पृज्यन्ति । न ग॑म॒न्त्यन्त᳚म् ।",
  "korvai": "(क॒रो॒ - म्यव॑र्त्यै - चि - च्छुभ्रे - ऽश्नवामहै च॒त्वारि॑ च)"
}