{
  "id": "TB 2.5.6.1",
  "classification": {
    "prasna": "2",
    "prapaataka": "5",
    "anuvaka": "6",
    "panchasat": "1"
  },
  "header": "TB 2.5.6.1",
  "anuvaka_header": "2.5.6     अनुवाकं   6 -  उपहोमाः",
  "samhita": "वार्त्र॑हत्याय॒ शव॑से । पृ॒त॒ना॒-साह्या॑य च । इन्द्र॒त्वा-ऽऽव॑र्तयामसि ॥ सु॒ब्रह्मा॑णं ॅवी॒रव॑न्तं बृ॒हन्त᳚म् । उ॒रुं ग॑भी॒रं पृ॒थुबु॑द्ध्नमिन्द्र । श्रु॒तर्.षि॑-मु॒ग्रम॑भि-माति॒षाह᳚म् । अ॒स्मभ्यं॑ चि॒त्रं ॅवृष॑णꣳ र॒यिं दाः᳚ ॥ क्षे॒त्रि॒यै त्वा॒ निर्.ऋ॑त्यै त्वा । द्रु॒हो मु॑ञ्चामि॒ वरु॑णस्य॒ पाशा᳚त् । अ॒ना॒गसं॒ ब्रह्म॑णे त्वा करोमि",
  "korvai": "(क॒रो॒ - म्यव॑र्त्यै - चि - च्छुभ्रे - ऽश्नवामहै च॒त्वारि॑ च)"
}