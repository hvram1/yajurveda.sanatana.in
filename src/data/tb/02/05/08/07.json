{
  "id": "TB 2.5.8.7",
  "classification": {
    "prasna": "2",
    "prapaataka": "5",
    "anuvaka": "8",
    "panchasat": "7"
  },
  "header": "TB 2.5.8.7",
  "anuvaka_header": "2.5.8     अनुवाकं   8 -  उपहोमाः",
  "samhita": "तस्यां᳚ मे रास्व । तस्या᳚स्ते भक्षीय । तस्या᳚स्ते भूयिष्ठ॒भाजो॑ भूयास्म ॥ अ॒हं त्वद॑स्मि॒ मद॑सि॒ त्वमे॒तत् । ममा॑सि॒ योनि॒स्तव॒ योनि॑रस्मि । ममे॒व सन्वह॑ ह॒व्यान्य॑ग्ने । पु॒त्रः पि॒त्रे लो॑क॒कृज्जा॑तवेदः ॥ इ॒हैव सन्तत्र॒ सन्तं॑ त्वा ऽग्ने । प्रा॒णेन॑ वा॒चा मन॑सा बिभर्मि । ति॒रो मा॒ सन्त॒मायु॒र्मा प्रहा॑सीत्",
  "korvai": "(अ॒र्च॒त॒ - ह॒विर् - गा॑यत - यꣳसच् - चर्.षणी॒नां - ॅवै॑शम्भ॒ल्या - हा॑सी॒त् - त्व - मु॒रुं - दे॒वहू॑तौ - नः॒ - त्मना॒ षट् च॑)"
}