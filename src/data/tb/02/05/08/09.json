{
  "id": "TB 2.5.8.9",
  "classification": {
    "prasna": "2",
    "prapaataka": "5",
    "anuvaka": "8",
    "panchasat": "9"
  },
  "header": "TB 2.5.8.9",
  "anuvaka_header": "2.5.8     अनुवाकं   8 -  उपहोमाः",
  "samhita": "दे॒वेभ्यो॑ ह॒व्यं ॅव॑ह नः प्रजा॒नन्न् । आयुः॑ प्र॒जाꣳ र॒यिम॒स्मासु॑ धेहि । अज॑स्रो दीदिहि नो दुरो॒णे ॥ तमिन्द्रं॑ जोहवीमि म॒घवा॑नमु॒ग्रम् । स॒त्रादधा॑न॒-मप्र॑तिष्कुतꣳ॒॒ शवाꣳ॑सि । मꣳहि॑ष्ठो गी॒र्भिरा च॑ य॒ज्ञियो॑ ऽव॒वर्त॑त् । रा॒ये नो॒ विश्वा॑ सु॒पथा॑ कृणोतु व॒ज्री ॥ त्रिक॑द्रुकेषु महि॒षो यवा॑शिरं तुवि॒शुष्म॑स्तृ॒पत् । सोम॑मपिब॒द्-विष्णु॑ना सु॒तं ॅयथाव॑शत् । स ईं᳚ ममाद॒ महि॒ कर्म॒ कर्त॑वे म॒हामु॒रुम्",
  "korvai": "(अ॒र्च॒त॒ - ह॒विर् - गा॑यत - यꣳसच् - चर्.षणी॒नां - ॅवै॑शम्भ॒ल्या - हा॑सी॒त् - त्व - मु॒रुं - दे॒वहू॑तौ - नः॒ - त्मना॒ षट् च॑)"
}