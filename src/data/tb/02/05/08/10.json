{
  "id": "TB 2.5.8.10",
  "classification": {
    "prasna": "2",
    "prapaataka": "5",
    "anuvaka": "8",
    "panchasat": "10"
  },
  "header": "TB 2.5.8.10",
  "anuvaka_header": "2.5.8     अनुवाकं   8 -  उपहोमाः",
  "samhita": "सैनꣳ॑ सश्चद्-दे॒वं दे॒वः स॒त्यमिन्दुꣳ॑ स॒त्य इन्द्रः॑ ॥ वि॒दद्यती॑ स॒रमा॑ रु॒ग्णमद्रेः᳚ । महि॒ पाथः॑ पू॒र्व्यꣳ स॒द्ध्रिय॑क्कः । अग्रं॑ नयथ् सु॒पद्यक्ष॑राणाम् । अच्छा॒ रवं॑ प्रथ॒मा जा॑न॒ती गा᳚त् ॥ वि॒दद्-गव्यꣳ॑ स॒रमा॑ दृ॒ढमू॒र्वम् । येना॒ नुकं॒ मानु॑षी॒ भोज॑ते॒ विट् । आ ये विश्वा᳚ स्वप॒त्यानि॑ च॒क्रुः । कृ॒ण्वा॒नासो॑ अमृत॒त्वाय॑ गा॒तुम् ॥ त्वं नृभि॑र्नृपते दे॒वहू॑तौ",
  "korvai": "(अ॒र्च॒त॒ - ह॒विर् - गा॑यत - यꣳसच् - चर्.षणी॒नां - ॅवै॑शम्भ॒ल्या - हा॑सी॒त् - त्व - मु॒रुं - दे॒वहू॑तौ - नः॒ - त्मना॒ षट् च॑)"
}