{
  "id": "TB 2.5.8.8",
  "classification": {
    "prasna": "2",
    "prapaataka": "5",
    "anuvaka": "8",
    "panchasat": "8"
  },
  "header": "TB 2.5.8.8",
  "anuvaka_header": "2.5.8     अनुवाकं   8 -  उपहोमाः",
  "samhita": "ज्योति॑षा त्वा वैश्वान॒रेणोप॑तिष्ठे ॥ अ॒यं ते॒ योनि॑र्.ऋ॒त्वियः॑ । यतो॑ जा॒तो अरो॑चथाः । तं जा॒नन्न॑ग्न॒ आरो॑ह । अथा॑ नो वर्द्धया र॒यिम् ॥ या ते॑ अग्ने य॒ज्ञिया॑ त॒नूस्तये-ह्यारो॑हा॒त्माऽऽत्मान᳚म् । अच्छा॒ वसू॑नि कृ॒ण्वन्न॒स्मे नर्या॑ पु॒रूणि॑ । य॒ज्ञो भू॒त्वा य॒ज्ञ्मासी॑द॒ स्वां ॅयोनि᳚म् । जात॑वेदो॒ भुव॒ आजाय॑मानः॒ सक्ष॑य॒ एहि॑ ॥ उ॒पाव॑रोह जातवेदः॒ पुन॒स्त्वम्",
  "korvai": "(अ॒र्च॒त॒ - ह॒विर् - गा॑यत - यꣳसच् - चर्.षणी॒नां - ॅवै॑शम्भ॒ल्या - हा॑सी॒त् - त्व - मु॒रुं - दे॒वहू॑तौ - नः॒ - त्मना॒ षट् च॑)"
}