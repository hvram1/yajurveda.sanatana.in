{
  "id": "TB 2.4.5.7",
  "classification": {
    "prasna": "2",
    "prapaataka": "4",
    "anuvaka": "5",
    "panchasat": "7"
  },
  "header": "TB 2.4.5.7",
  "anuvaka_header": "2.4.5      अनुवाकं   5 - उपहोमाः",
  "samhita": "इन्द्र॑श्च नः शुनासीरौ । इ॒मं ॅय॒ज्ञ्ं मि॑मिक्षतम् । गर्भं॑ धत्तꣳ स्व॒स्तये᳚ ॥ ययो॑रि॒दं ॅविश्वं॒ भुव॑न-मावि॒वेश॑ । ययो॑रान॒न्दो निहि॑तो॒ मह॑श्च । शुना॑सीरावृ॒तुभिः॑ सम्ॅविदा॒नौ । इन्द्र॑वन्तौ ह॒विरि॒दं जु॑षेथाम् ॥ आ घा॒ ये अ॒ग्निमि॑न्ध॒ते । स्तृ॒णन्ति॑ ब॒र्॒.हिरा॑नु॒षक् । येषा॒मिन्द्रो॒ युवा॒ सखा᳚ ( ) ॥ अग्न॒ इन्द्र॑श्च मे॒दिना᳚ । ह॒थो वृ॒त्राण्य॑प्र॒ति । यु॒वꣳ हि वृ॑त्र॒हन्त॑मा ॥ याभ्याꣳ॒॒ सुव॒रज॑य॒न्नग्र॑ ए॒व । यावा॑तस्थ॒तुर्-भुव॑नस्य॒ मद्ध्ये᳚ । प्रच॑र्.ष॒णी वृ॑षणा॒ वज्र॑बाहू । अ॒ग्नी इन्द्रा॑ वृत्र॒हणा॑ हुवे वाम् ।",
  "korvai": "(मन॒ - इन्द्रो॒ - गावि॑ष्टिषु॒ - तन्तुं॒ - गर्भꣳ॒॒ - सुजा॑ताः॒ - सखा॑ स॒प्त च॑)"
}