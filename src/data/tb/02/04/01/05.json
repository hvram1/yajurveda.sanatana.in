{
  "id": "TB 2.4.1.5",
  "classification": {
    "prasna": "2",
    "prapaataka": "4",
    "anuvaka": "1",
    "panchasat": "5"
  },
  "header": "TB 2.4.1.5",
  "anuvaka_header": "2.4.1     अनुवाकं   1 - उपहोमाः",
  "samhita": "मन्ये᳚ त्वा जा॒तवे॑दसम् । स ह॒व्या व॑क्ष्याऽनु॒षक् ॥ विश्वा॑नि नो दु॒र्गहा॑ जातवेदः । सिन्धुं॒ न ना॒वा दु॑रि॒ताऽति॑पर्.षि । अग्ने॑ अत्रि॒वन् मन॑सा गृणा॒नः । अ॒स्माकं॑ बोद्ध्यवि॒ता त॒नूना᳚म् ॥ पू॒षा गा अन्वे॑तु नः । पू॒षा र॑क्ष॒त्वर्व॑तः । पू॒षा वाजꣳ॑ सनोतु नः ॥ पू॒षेमा आशा॒ अनु॑वेद॒ सर्वाः᳚",
  "korvai": "(जिघाꣳ॑स - त्य॒मित्रा᳚ - ञ्जघ॒न्वा - नी॑डते॒ - सर्वा॒ - अꣳह॑सो - वातो - हृ॒दे - रा॑ज - त्य॒ग्निरू॑पाः - सुविदा॒नो अ॑ग्न॒ एकं॑ च )"
}