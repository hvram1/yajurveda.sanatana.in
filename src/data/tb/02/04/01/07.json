{
  "id": "TB 2.4.1.7",
  "classification": {
    "prasna": "2",
    "prapaataka": "4",
    "anuvaka": "1",
    "panchasat": "7"
  },
  "header": "TB 2.4.1.7",
  "anuvaka_header": "2.4.1     अनुवाकं   1 - उपहोमाः",
  "samhita": "प्रति॑ष्म देव॒ रीष॑तः । तपि॑ष्ठैर॒जरो॑ दह ॥ अग्ने॒ हꣳसि॒ न्य॑त्रिण᳚म् । दीद्य॒न् मर्त्ये॒ष्वा । स्वे क्षये॑ शुचिव्रत ॥ आ वा॑त वाहि भेष॒जम् । वि वा॑त वाहि॒ यद्रपः॑ । त्वꣳहि वि॒श्व भे॑षजः । दे॒वानां᳚ दू॒त ईय॑से ॥ द्वावि॒मौ वाता॑ वातः",
  "korvai": "(जिघाꣳ॑स - त्य॒मित्रा᳚ - ञ्जघ॒न्वा - नी॑डते॒ - सर्वा॒ - अꣳह॑सो - वातो - हृ॒दे - रा॑ज - त्य॒ग्निरू॑पाः - सुविदा॒नो अ॑ग्न॒ एकं॑ च )"
}