{
  "id": "TB 2.4.8.1",
  "classification": {
    "prasna": "2",
    "prapaataka": "4",
    "anuvaka": "8",
    "panchasat": "1"
  },
  "header": "TB 2.4.8.1",
  "anuvaka_header": "2.4.8      अनुवाकं   8 - उपहोमाः",
  "samhita": "स प्र॑त्न॒वन्नवी॑यसा । अग्ने᳚ द्यु॒म्नेन॑ स॒म्ॅयता᳚ । बृ॒हत् ततन्थ भा॒नुना᳚ ॥ नवं॒ नु स्तोम॑म॒ग्नये᳚ । दि॒वः श्ये॒नाय॑ जीजनम् । वसोः᳚ कु॒विद्व॒नाति॑ नः ॥ स्वा॒रु॒हा यस्य॒ श्रियो॑ दृ॒शे । र॒यिर्वी॒रव॑तो यथा । अग्रे॑ य॒ज्ञ्स्य॒ चेत॑तः ॥ अदा᳚भ्यः पुर ए॒ता",
  "korvai": "(पु॒र॒ ए॒ता - वृ॑णीमहे - जु॒षेथां᳚-तर्पय-ता॒मृतं॒ नवे॑न-मीयसे-स्यो॒न श्च॒त्वारि॑ च)"
}