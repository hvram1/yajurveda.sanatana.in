{
  "id": "TB 2.4.3.7",
  "classification": {
    "prasna": "2",
    "prapaataka": "4",
    "anuvaka": "3",
    "panchasat": "7"
  },
  "header": "TB 2.4.3.7",
  "anuvaka_header": "2.4.3      अनुवाकं   3 - उपहोमाः",
  "samhita": "प्रारो॑चय॒न्मन॑वे के॒तुमह्ना᳚म् । अवि॑न्द॒ज्ज्योति॑र्-बृह॒ते रणा॑य ॥ अश्वि॑ना॒वव॑से॒ निह्व॑ये वाम् । आ नू॒नं ॅया॑तꣳ सुकृ॒ताय॑ विप्रा । प्रा॒त॒र्यु॒क्तेन॑ सु॒वृता॒ रथे॑न । उ॒पाग॑च्छत॒मव॒सा ऽऽग॑तं नः ॥ अ॒वि॒ष्टं धी॒ष्वश्वि॑ना न आ॒सु । प्र॒जाव॒द्-रेतो॒ अह्र॑यं नो अस्तु । आवां᳚ तो॒के तन॑ये॒ तूतु॑जानाः । सु॒रत्ना॑सो दे॒ववी॑तिं गमेम ।",
  "korvai": "(चा॒ - श्व॒जिद्यो-ग॑च्छतं नो॒ - दाश॒न् - नामा॑ - भि॒श्रीर् - ग॑मेम - स॒प्रथा॑ - भजामहे - विशन्तु - या॒ह्य॑र्वाङ् - च्छ॑ - पिबाथः॒ षट्च॑)"
}