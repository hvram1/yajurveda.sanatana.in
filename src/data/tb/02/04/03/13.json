{
  "id": "TB 2.4.3.13",
  "classification": {
    "prasna": "2",
    "prapaataka": "4",
    "anuvaka": "3",
    "panchasat": "13"
  },
  "header": "TB 2.4.3.13",
  "anuvaka_header": "2.4.3      अनुवाकं   3 - उपहोमाः",
  "samhita": "इन्द्राग॑हि प्रथ॒मो यज्ञिया॑नाम् ॥ या ते॑ का॒कुथ् सुकृ॑ता॒ या वरि॑ष्ठा । यया॒ शश्व॒त्पिब॑सि॒ मद्ध्व॑ ऊ॒र्मिम् । तया॑ पाहि॒ प्र ते॑ अद्ध्व॒र्युर॑स्थात् । सं ते॒ वज्रो॑ वर्ततामिन्द्र ग॒व्युः ॥ प्रा॒त॒र्युजा॒ विबो॑धय । अश्वि॑ना॒वेह ग॑च्छतम् । अ॒स्य सोम॑स्य पी॒तये᳚ ॥ प्रा॒त॒र्यावा॑णा प्रथ॒मा य॑जद्ध्वम् । पु॒रा गृद्ध्रा॒दर॑रुषः पिबाथः ( ) । प्रा॒तर्.हि य॒ज्ञ्म॒श्विना॒ दधा॑ते । प्रशꣳ॑ सन्ति क॒वयः॑ पूर्व॒भाजः॑ ॥ प्रा॒तर्य॑जद्ध्वम॒श्विना॑ हिनोत । न सा॒यम॑स्ति देव॒या अजु॑ष्टम् । उ॒तान्यो अ॒स्मद्-य॑जते॒ विचा॑यः । पूर्वः॑ पूर्वो॒ यज॑मानो॒ वनी॑यान् ।",
  "korvai": "(चा॒ - श्व॒जिद्यो-ग॑च्छतं नो॒ - दाश॒न् - नामा॑ - भि॒श्रीर् - ग॑मेम - स॒प्रथा॑ - भजामहे - विशन्तु - या॒ह्य॑र्वाङ् - च्छ॑ - पिबाथः॒ षट्च॑)"
}