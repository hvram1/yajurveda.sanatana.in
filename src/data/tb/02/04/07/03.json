{
  "id": "TB 2.4.7.3",
  "classification": {
    "prasna": "2",
    "prapaataka": "4",
    "anuvaka": "7",
    "panchasat": "3"
  },
  "header": "TB 2.4.7.3",
  "anuvaka_header": "2.4.7      अनुवाकं   7 - उपहोमाः",
  "samhita": "यस्या॒यमृ॑ष॒भो ह॒विः । इन्द्रा॑य परिणी॒यते᳚ । जया॑ति॒ शत्रु॑मा॒यन्त᳚म् । अथो॑ हन्ति पृतन्य॒तः ॥ नृ॒णामह॑ प्र॒णीरस॑त् । अग्र॑ उद्भिन्द॒ताम॑सत् ॥ इन्द्र॒ शुष्मं॑ त॒नुवा॒ मेर॑यस्व । नी॒चा विश्वा॑ अ॒भिति॑ष्ठा॒भिमा॑तीः । नि शृ॑णीह्याबा॒धं ॅयो नो॒ अस्ति॑ । उ॒रुं नो॑ लो॒कं कृ॑णुहि जीरदानो ।",
  "korvai": "(वि॒शां - ज॑यामसि - जीरदानो॒ - हर्या॒ - विश्वा॒ - दिवि॑ष्टिषु॒ - वसू॑नि - जिगी॒वान्थ् - सहो॑भिर् - मि॒ता - न॑ श्च॒त्वारि॑ च)"
}