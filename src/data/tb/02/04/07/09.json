{
  "id": "TB 2.4.7.9",
  "classification": {
    "prasna": "2",
    "prapaataka": "4",
    "anuvaka": "7",
    "panchasat": "9"
  },
  "header": "TB 2.4.7.9",
  "anuvaka_header": "2.4.7      अनुवाकं   7 - उपहोमाः",
  "samhita": "विश्वा॒ आशाः॒ पृत॑नाः स॒जंय॒ञ्जयन्न्॑ । अ॒भिति॑ष्ठ शत्रूय॒तः स॑हस्व ॥ तुभ्यं॑ भरन्ति क्षि॒तयो॑ यविष्ठ । ब॒लिम॑ग्ने॒ अन्ति॑ त॒ ओत दू॒रात् । आ भन्दि॑ष्ठस्य सुम॒तिं चि॑किद्धि । बृ॒हत्ते॑ अग्ने॒ महि॒ शर्म॑ भ॒द्रम् ॥ यो दे॒ह्यो अन॑मयद्वध॒स्नैः । यो अर्य॑पत्नी-रु॒षस॑श्च॒कार॑ । स नि॒रुद्ध्या॒ नहु॑षो य॒ह्वो अ॒ग्निः । विश॑श्चक्रे बलि॒हृतः॒ सहो॑भिः ।",
  "korvai": "(वि॒शां - ज॑यामसि - जीरदानो॒ - हर्या॒ - विश्वा॒ - दिवि॑ष्टिषु॒ - वसू॑नि - जिगी॒वान्थ् - सहो॑भिर् - मि॒ता - न॑ श्च॒त्वारि॑ च)"
}