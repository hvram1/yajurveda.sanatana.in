{
  "id": "TB 2.4.7.10",
  "classification": {
    "prasna": "2",
    "prapaataka": "4",
    "anuvaka": "7",
    "panchasat": "10"
  },
  "header": "TB 2.4.7.10",
  "anuvaka_header": "2.4.7      अनुवाकं   7 - उपहोमाः",
  "samhita": "प्र स॒द्यो अ॑ग्ने॒ अत्य᳚ष्य॒न्यान् । आ॒विर्यस्मै॒ चारु॑तरो ब॒भूथ॑ । ई॒डेन्यो॑ वपु॒ष्यो॑ वि॒भावा᳚ । प्रि॒यो वि॒शामति॑थि॒र्-मानु॑षीणाम् ॥ ब्रह्म॑ ज्येष्ठा वी॒र्या॑ संभृ॑तानि । ब्रह्माग्रे॒ ज्येष्ठं॒ दिव॒मात॑तान । ऋ॒तस्य॒ ब्रह्म॑ प्रथ॒मोत ज॑ज्ञे । तेना॑र्.हति॒ ब्रह्म॑णा॒ स्पर्द्धि॑तुं॒ कः ॥ ब्रह्म॒ स्रुचो॑ घृ॒तव॑तीः । ब्रह्म॑णा॒ स्वर॑वो मि॒ताः",
  "korvai": "(वि॒शां - ज॑यामसि - जीरदानो॒ - हर्या॒ - विश्वा॒ - दिवि॑ष्टिषु॒ - वसू॑नि - जिगी॒वान्थ् - सहो॑भिर् - मि॒ता - न॑ श्च॒त्वारि॑ च)"
}