{
  "id": "TB 2.4.7.11",
  "classification": {
    "prasna": "2",
    "prapaataka": "4",
    "anuvaka": "7",
    "panchasat": "11"
  },
  "header": "TB 2.4.7.11",
  "anuvaka_header": "2.4.7      अनुवाकं   7 - उपहोमाः",
  "samhita": "ब्रह्म॑ य॒ज्ञ्स्य॒ तन्त॑वः । ऋ॒त्विजो॒ ये ह॑वि॒ष्कृतः॑ ॥ शृङ्गा॑णी॒वेच्छृ॒ङ्गिणाꣳ॒॒ संद॑दृश्रिरे । च॒षाल॑वन्तः॒ स्वर॑वः पृथि॒व्याम् । ते दे॒वासः॒ स्वर॑वस्तस्थि॒वाꣳसः॑ । नमः॒ सखि॑भ्यः स॒न्नान्मा ऽव॑गात ॥ अ॒भि॒भूर॒ग्निर॑तर॒द्-रजाꣳ॑सि । स्पृधो॑ वि॒हत्य॒ पृत॑ना अभि॒श्रीः । जु॒षा॒णो म॒ आहु॑तिं मा महिष्ट । ह॒त्वा स॒पत्ना॒न्॒. वरि॑वस्करन्नः ( ) ॥ ईशा॑नं त्वा॒ भुव॑नाना-मभि॒श्रिय᳚म् । स्तौम्य॑ग्न उरु॒कृतꣳ॑ सु॒वीर᳚म् । ह॒विर् जु॑षा॒णः स॒पत्नाꣳ॑ अभि॒भूर॑सि । ज॒हि शत्रूꣳ॒॒रप॒ मृधो॑ नुदस्व ।",
  "korvai": "(वि॒शां - ज॑यामसि - जीरदानो॒ - हर्या॒ - विश्वा॒ - दिवि॑ष्टिषु॒ - वसू॑नि - जिगी॒वान्थ् - सहो॑भिर् - मि॒ता - न॑ श्च॒त्वारि॑ च)"
}