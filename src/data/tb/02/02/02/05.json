{
  "id": "TB 2.2.2.5",
  "classification": {
    "prasna": "2",
    "prapaataka": "2",
    "anuvaka": "2",
    "panchasat": "5"
  },
  "header": "TB 2.2.2.5",
  "anuvaka_header": "2.2.2      अनुवाकं   2 - चतुर्होत्रादिमन्त्राणां क्रत्वर्थप्रयोगः",
  "samhita": "सो᳚ऽस्माथ् सृ॒ष्टोऽपा᳚क्रामत् । तं ग्रहे॑णागृह्णात् । तद्ग्रह॑स्य ग्रह॒त्वम् । दी॒क्षि॒ष्यमा॑णः । स॒प्तहो॑तारं॒ मन॑साऽनु॒द्रुत्या॑ हव॒नीये॑ जुहुयात् । सौ॒म्यमे॒वाद्ध्व॒रꣳ सृ॒ष्ट्वाऽऽरभ्य॒ प्र त॑नुते । ग्रहो॑ भवति । सौ॒म्यस्या᳚-द्ध्व॒रस्य॑ सृ॒ष्टस्य॒ धृत्यै᳚ ॥ दे॒वेभ्यो॒ वै य॒ज्ञो न प्राभ॑वत् । तमे॑ताव॒च्छः सम॑भरन्न्",
  "korvai": "(त॒नु॒त॒ - आ॒लभ॑मानो - ऽगृह्णा - दसृज - ताभर - ञ्जायेर॒न्थ् षट्च॑)"
}