{
  "id": "TB 2.2.2.1",
  "classification": {
    "prasna": "2",
    "prapaataka": "2",
    "anuvaka": "2",
    "panchasat": "1"
  },
  "header": "TB 2.2.2.1",
  "anuvaka_header": "2.2.2      अनुवाकं   2 - चतुर्होत्रादिमन्त्राणां क्रत्वर्थप्रयोगः",
  "samhita": "प्र॒जाप॑तिरकामयत दर्.शपूर्णमा॒सौ सृ॑जे॒येति॑ । स ए॒तं चतु॑र्.होतार-मपश्यत् । तं मन॑साऽनु॒द्रुत्या॑ हव॒नीये॑ऽजुहोत् । ततो॒ वै स द॑र्.शपूर्णमा॒साव॑सृजत । ताव॑स्माथ् सृ॒ष्टावपा᳚क्रामताम् । तौ ग्रहे॑णा गृह्णात् । तद्ग्रह॑स्य ग्रह॒त्वम् । द॒र्॒.श॒पू॒र्ण॒मा॒सा-वा॒लभ॑मानः । चतु॑र्.होतारं॒ मन॑साऽनु॒द्रुत्या॑-हव॒नीये॑ जुहुयात् । द॒र्॒.श॒पू॒र्ण॒मा॒सावे॒व सृ॒ष्ट्वाऽऽरभ्य॒ प्र त॑नुते",
  "korvai": "(त॒नु॒त॒ - आ॒लभ॑मानो - ऽगृह्णा - दसृज - ताभर - ञ्जायेर॒न्थ् षट्च॑)"
}