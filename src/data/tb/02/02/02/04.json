{
  "id": "TB 2.2.2.4",
  "classification": {
    "prasna": "2",
    "prapaataka": "2",
    "anuvaka": "2",
    "panchasat": "4"
  },
  "header": "TB 2.2.2.4",
  "anuvaka_header": "2.2.2      अनुवाकं   2 - चतुर्होत्रादिमन्त्राणां क्रत्वर्थप्रयोगः",
  "samhita": "तद्ग्रह॑स्य ग्रह॒त्वम् । प॒शु॒ब॒न्धेन॑ य॒क्ष्यमा॑णः । षड्ढो॑तारं॒ मन॑सा ऽनु॒द्रुत्या॑ हव॒नीये॑ जुहुयात् । प॒शु॒ब॒न्धमे॒व सृ॒ष्ट्वाऽऽरभ्य॒ प्र त॑नुते । ग्रहो॑ भवति । प॒शु॒ब॒न्धस्य॑ सृ॒ष्टस्य॒ धृत्यै᳚ ॥ सो॑ऽकामयत सौ॒म्य-म॑द्ध्व॒रꣳ सृ॑जे॒येति॑ । स ए॒तꣳ स॒प्तहो॑तार-मपश्यत् । तं मन॑साऽनु॒द्रुत्या॑ हव॒नीये॑ ऽजुहोत् । ततो॒ वै स सौ॒म्य-म॑द्ध्व॒र-म॑सृजत",
  "korvai": "(त॒नु॒त॒ - आ॒लभ॑मानो - ऽगृह्णा - दसृज - ताभर - ञ्जायेर॒न्थ् षट्च॑)"
}