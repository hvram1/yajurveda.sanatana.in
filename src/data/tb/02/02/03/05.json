{
  "id": "TB 2.2.3.5",
  "classification": {
    "prasna": "2",
    "prapaataka": "2",
    "anuvaka": "3",
    "panchasat": "5"
  },
  "header": "TB 2.2.3.5",
  "anuvaka_header": "2.2.3     अनुवाकं   3 - चतुर्होतृपञ्चहोतृमन्त्रग्रहभागयोः पुरुषार्थ प्रयोगः",
  "samhita": "तं चतु॑र्.होत्रा॒ प्राज॑नयन्न् ॥ यः का॒मये॑त वी॒रो म॒ आ जा॑ये॒तेति॑ । स चतु॑र्.होतारं जुहुयात् । प्र॒जाप॑ति॒र्वै चतु॑र्.होता । प्र॒जाप॑तिरे॒व भू॒त्वा प्रजा॑यते । ज॒जन॒दिन्द्र॑-मिन्द्रि॒याय॒ स्वाहेति॒ ग्रहे॑ण जुहोति । आऽस्य॑ वी॒रो जा॑यते । वी॒रꣳ हि दे॒वा ए॒तया ऽऽहु॑त्या॒ प्राज॑नयन्न् ॥ आ॒दि॒त्याश्चाङ्गि॑रसश्च सुव॒र्गे लो॒के᳚ ऽस्पर्द्धन्त । व॒यं पूर्वे॑ सुव॒र्गं ॅलो॒कमि॑याम व॒यं पूर्व॒ इति॑",
  "korvai": "(स्या॒दिति॑ - सम्ॅवथ्स॒रो - ज॑नयद्ध्व॒मिती - त्य॑ब्रवी॒त् - पूर्व॒ इत्या॑ - दि॒त्यान् - ऋ॒तवः॒ षट्च॑)"
}