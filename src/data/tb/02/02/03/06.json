{
  "id": "TB 2.2.3.6",
  "classification": {
    "prasna": "2",
    "prapaataka": "2",
    "anuvaka": "3",
    "panchasat": "6"
  },
  "header": "TB 2.2.3.6",
  "anuvaka_header": "2.2.3     अनुवाकं   3 - चतुर्होतृपञ्चहोतृमन्त्रग्रहभागयोः पुरुषार्थ प्रयोगः",
  "samhita": "त आ॑दि॒त्या ए॒तं पञ्च॑होतार-मपश्यन्न् । तं पु॒रा प्रा॑तरनुवा॒कादाग्नी᳚द्ध्रे ऽजुहवुः । ततो॒ वै ते पूर्वे॑ सुव॒र्गं ॅलो॒कमा॑यन्न् । यः सु॑व॒र्गका॑मः॒ स्यात् । स पञ्च॑होतारं पु॒रा प्रा॑तरनुवा॒कादाग्नी᳚द्ध्रे जुहुयात् । स॒म्ॅव॒थ्स॒रो वै पञ्च॑होता । स॒म्ॅव॒थ्स॒रः सु॑व॒र्गो लो॒कः । स॒म्ॅव॒थ्स॒र ए॒वर्तुषु॑ प्रति॒ष्ठाय॑ । सु॒व॒र्गं ॅलो॒कमे॑ति ॥ ते᳚ब्रुव॒न्-नङ्गि॑रस आदि॒त्यान्",
  "korvai": "(स्या॒दिति॑ - सम्ॅवथ्स॒रो - ज॑नयद्ध्व॒मिती - त्य॑ब्रवी॒त् - पूर्व॒ इत्या॑ - दि॒त्यान् - ऋ॒तवः॒ षट्च॑)"
}