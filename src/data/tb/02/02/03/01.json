{
  "id": "TB 2.2.3.1",
  "classification": {
    "prasna": "2",
    "prapaataka": "2",
    "anuvaka": "3",
    "panchasat": "1"
  },
  "header": "TB 2.2.3.1",
  "anuvaka_header": "2.2.3     अनुवाकं   3 - चतुर्होतृपञ्चहोतृमन्त्रग्रहभागयोः पुरुषार्थ प्रयोगः",
  "samhita": "प्र॒जाप॑ति-रकामयत॒ प्र जा॑ये॒येति॑ । स तपो॑ऽतप्यत । स त्रि॒वृतꣳ॒॒ स्तोम॑-मसृजत । तं प॑ञ्चद॒शस्तोमो॑ मद्ध्य॒त उद॑तृणत् । तौ पू᳚र्वप॒क्षश्चा॑परप॒क्षश्चा॑भवताम् । पू॒र्व॒प॒क्षं दे॒वा अन्वसृ॑ज्यन्त । अ॒प॒र॒प॒क्ष-मन्वसु॑राः । ततो॑ दे॒वा अभ॑वन्न् । पराऽसु॑राः । यं का॒मये॑त॒ वसी॑यान्थ् स्या॒दिति॑",
  "korvai": "(स्या॒दिति॑ - सम्ॅवथ्स॒रो - ज॑नयद्ध्व॒मिती - त्य॑ब्रवी॒त् - पूर्व॒ इत्या॑ - दि॒त्यान् - ऋ॒तवः॒ षट्च॑)"
}