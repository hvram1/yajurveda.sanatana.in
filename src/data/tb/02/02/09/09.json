{
  "id": "TB 2.2.9.9",
  "classification": {
    "prasna": "2",
    "prapaataka": "2",
    "anuvaka": "9",
    "panchasat": "9"
  },
  "header": "TB 2.2.9.9",
  "anuvaka_header": "2.2.9     अनुवाकं   9 - होतृमन्त्रोत्पत्तिकथनप्रसङ्गेन जगथ् सृष्टिः",
  "samhita": "ए॒ते वै प्र॒जाप॑ते॒र्दोहाः᳚ । य ए॒वं ॅवेद॑ । दु॒ह ए॒व प्र॒जाः ॥ दिवा॒ वै नो॑ऽभू॒दिति॑ । तद्-दे॒वानां᳚ देव॒त्वम् । य ए॒वं दे॒वानां᳚ देव॒त्वं ॅवेद॑ । दे॒ववा॑ने॒व भ॑वति ॥ ए॒तद्वा अ॑होरा॒त्राणां॒ जन्म॑ । य ए॒वम॑होरा॒त्राणां॒ जन्म॒ वेद॑ । नाहो॑रा॒त्रेष्वार्ति॒मार्च्छ॑ति ।",
  "korvai": "(अ॒ग्निर॑जायत॒ तद्भूयो॑ऽतप्यता - भिनद - रोदीत् प्र॒जाप॑ती - रोद॒स्त्व - म॑सृज॒ - तासृ॑जत - घृ॒तम॑दुह॒द्याऽस्य॒ सा त॒नूरासी॒ - दह॑रभवद् - ऋच्छति॒ - वेद॑)"
}