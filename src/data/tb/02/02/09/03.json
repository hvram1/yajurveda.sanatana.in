{
  "id": "TB 2.2.9.3",
  "classification": {
    "prasna": "2",
    "prapaataka": "2",
    "anuvaka": "9",
    "panchasat": "3"
  },
  "header": "TB 2.2.9.3",
  "anuvaka_header": "2.2.9     अनुवाकं   9 - होतृमन्त्रोत्पत्तिकथनप्रसङ्गेन जगथ् सृष्टिः",
  "samhita": "स स॑मु॒द्रो॑ऽभवत् । तस्मा᳚थ्-समु॒द्रस्य॒ न पि॑बन्ति । प्र॒जन॑नमिव॒ हि मन्य॑न्ते । तस्मा᳚त् प॒शोर्-जाय॑माना॒दापः॑ पु॒रस्ता᳚द्-यन्ति ॥ तद्-दश॑हो॒ताऽन्व॑सृज्यत । प्र॒जाप॑ति॒र्वै दश॑ होता ॥ य ए॒वं तप॑सो वी॒र्यं॑ ॅवि॒द्वाꣳस्तप्य॑ते । भव॑त्ये॒व ॥ तद्वा इ॒दमापः॑ सलि॒ल-मा॑सीत् । सो॑ऽरोदीत्-प्र॒जाप॑तिः",
  "korvai": "(अ॒ग्निर॑जायत॒ तद्भूयो॑ऽतप्यता - भिनद - रोदीत् प्र॒जाप॑ती - रोद॒स्त्व - म॑सृज॒ - तासृ॑जत - घृ॒तम॑दुह॒द्याऽस्य॒ सा त॒नूरासी॒ - दह॑रभवद् - ऋच्छति॒ - वेद॑)"
}