{
  "id": "TB 2.2.9.5",
  "classification": {
    "prasna": "2",
    "prapaataka": "2",
    "anuvaka": "9",
    "panchasat": "5"
  },
  "header": "TB 2.2.9.5",
  "anuvaka_header": "2.2.9     अनुवाकं   9 - होतृमन्त्रोत्पत्तिकथनप्रसङ्गेन जगथ् सृष्टिः",
  "samhita": "य ए॒वं ॅवेद॑ । नास्य॑ गृ॒हे रु॑दन्ति । ए॒तद्वा ए॒षां ॅलो॒कानां॒ जन्म॑ । य ए॒वमे॒षां ॅलो॒कानां॒ जन्म॒ वेद॑ । नैषु लो॒के-ष्वार्ति॒मार्च्छ॑ति । स इ॒मां प्र॑ति॒ष्ठा-म॑विन्दत ॥ स इ॒मां प्र॑ति॒ष्ठां ॅवि॒त्त्वा ऽका॑मयत॒ प्रजा॑ये॒येति॑ । स तपो॑ऽतप्यत । सो᳚ऽन्तर्वा॑नभवत् । स ज॒घना॒दसु॑रा-नसृजत",
  "korvai": "(अ॒ग्निर॑जायत॒ तद्भूयो॑ऽतप्यता - भिनद - रोदीत् प्र॒जाप॑ती - रोद॒स्त्व - म॑सृज॒ - तासृ॑जत - घृ॒तम॑दुह॒द्याऽस्य॒ सा त॒नूरासी॒ - दह॑रभवद् - ऋच्छति॒ - वेद॑)"
}