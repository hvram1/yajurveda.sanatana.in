{
  "id": "TB 2.2.4.7",
  "classification": {
    "prasna": "2",
    "prapaataka": "2",
    "anuvaka": "4",
    "panchasat": "7"
  },
  "header": "TB 2.2.4.7",
  "anuvaka_header": "2.2.4     अनुवाकं   4 - जगथ् सृष्टिकथनमुखेन होतृमन्त्रप्रशंसा",
  "samhita": "स॒प्त॒द॒शेन॒ प्राजा॑यत । य ए॒वं ॅवि॒द्वान्थ् सोमे॑न॒ यज॑ते । स॒प्तहो᳚त्रै॒व सु॑व॒र्गं ॅलो॒कमे॑ति । त्रि॒ण॒वेन॒ स्तोमे॑नै॒भ्यो लो॒केभ्यो॒ भ्रातृ॑व्या॒न्-प्रणु॑दते । त्र॒य॒स्त्रिꣳ॒॒शेन॒ प्रति॑ तिष्ठति । ए॒क॒विꣳ॒॒शेन॒ रुचं॑ धत्ते । स॒प्त॒द॒शेन॒ प्रजा॑यते । तस्मा᳚थ्-सप्तद॒शः स्तोमो॒ न नि॒र्॒.हृत्यः॑ । प्र॒जाप॑ति॒ र्वै स॑प्तद॒शः । प्र॒जाप॑तिमे॒व म॑द्ध्य॒तो ध॑त्ते॒ प्रजा᳚त्यै ( ) ।",
  "korvai": "(अ॒न॒न्द॒द् - भुव॒ इति॒ व्याह॑र॒द् - वेदा॑ - सी॒द् - वेदा॑ - धत्त॒ - प्रजा᳚त्यै)"
}