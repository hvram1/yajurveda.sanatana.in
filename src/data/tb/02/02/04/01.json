{
  "id": "TB 2.2.4.1",
  "classification": {
    "prasna": "2",
    "prapaataka": "2",
    "anuvaka": "4",
    "panchasat": "1"
  },
  "header": "TB 2.2.4.1",
  "anuvaka_header": "2.2.4     अनुवाकं   4 - जगथ् सृष्टिकथनमुखेन होतृमन्त्रप्रशंसा",
  "samhita": "प्र॒जाप॑ति-रकामयत॒ प्रजा॑ये॒येति॑ । स ए॒तं दश॑होतार-मपश्यत् । तेन॑ दश॒धा ऽऽत्मानं॑ ॅवि॒धाय॑ । दश॑होत्रा ऽतप्यत । तस्य॒ चित्तिः॒ स्रुगासी᳚त् । चि॒त्तमाज्य᳚म् । तस्यै॒ता॑वत्ये॒व वागासी᳚त् । ए॒तावान्॑. यज्ञ्क्र॒तुः ॥ स चतु॑र्.होतार-मसृजत । सो॑ऽनन्दत्",
  "korvai": "(अ॒न॒न्द॒द् - भुव॒ इति॒ व्याह॑र॒द् - वेदा॑ - सी॒द् - वेदा॑ - धत्त॒ - प्रजा᳚त्यै)"
}