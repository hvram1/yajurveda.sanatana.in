{
  "id": "TB 2.2.4.6",
  "classification": {
    "prasna": "2",
    "prapaataka": "2",
    "anuvaka": "4",
    "panchasat": "6"
  },
  "header": "TB 2.2.4.6",
  "anuvaka_header": "2.2.4     अनुवाकं   4 - जगथ् सृष्टिकथनमुखेन होतृमन्त्रप्रशंसा",
  "samhita": "सु॒वर्ण॑ आ॒त्मना॑ भवति । दु॒र्वर्णो᳚ऽस्य॒ भ्रातृ॑व्यः । तस्मा᳚थ् सु॒वर्णꣳ॒॒ हिर॑ण्यं भा॒र्य᳚म् । सु॒वर्ण॑ ए॒व भ॑वति । ऐनं॑ प्रि॒यं ग॑च्छति॒ नाप्रि॑यम् ॥ स स॒प्तहो॑तार-मसृजत । स स॒प्तहो᳚त्रै॒व सु॑व॒र्गं ॅलो॒कमै᳚त् ॥ त्रि॒ण॒वेन॒ स्तोमे॑नै॒भ्यो लो॒केभ्योऽसु॑रा॒न् प्राणु॑दत । त्र॒य॒स्त्रिꣳ॒॒शेन॒ प्रत्य॑तिष्ठत् । ए॒क॒विꣳ॒॒शेन॒ रुच॑मधत्त",
  "korvai": "(अ॒न॒न्द॒द् - भुव॒ इति॒ व्याह॑र॒द् - वेदा॑ - सी॒द् - वेदा॑ - धत्त॒ - प्रजा᳚त्यै)"
}