{
  "id": "TB 2.2.11.3",
  "classification": {
    "prasna": "2",
    "prapaataka": "2",
    "anuvaka": "11",
    "panchasat": "3"
  },
  "header": "TB 2.2.11.3",
  "anuvaka_header": "2.2.11    अनुवाकं   11 - होतृमन्त्राणां पुरुषार्थप्रयोगः",
  "samhita": "प॒शु॒माने॒व भ॑वति ॥ सो॑ऽकामयत॒र्तवो॑ मे कल्पेर॒न्निति॑ । स पञ्च॑होतुः॒ षड्ढो॑तारं॒ निर॑मिमीत । तं प्रायु॑ङ्क्त । तस्य॒ प्रयु॑क्त्यृ॒तवो᳚ऽस्मा अकल्पन्त । यः का॒मये॑त॒र्तवो॑ मे कल्पेर॒न्निति॑ । स षड्ढो॑तारं॒ प्रयु॑ञ्जीत । कल्प॑न्तेऽस्मा ऋ॒तवः॑ ॥ सो॑ऽकामयत सोम॒पः सो॑मया॒जी स्यां᳚ । आ मे॑ सोम॒पः सो॑मया॒जी जा॑ये॒तेति॑",
  "korvai": "(अ॒मि॒मी॒त॒ तं प्रायु॑ङ्क्त॒ - पञ्च॑होतारं॒ प्रयु॑ञ्जित - जाये॒तेति॑ - तिष्ठति॒ - क्लृप्ति॒र् - दश॑होतुर् नि॒दानꣳ॑ स॒प्त च॑ )"
}