{
  "id": "TB 2.2.11.6",
  "classification": {
    "prasna": "2",
    "prapaataka": "2",
    "anuvaka": "11",
    "panchasat": "6"
  },
  "header": "TB 2.2.11.6",
  "anuvaka_header": "2.2.11    अनुवाकं   11 - होतृमन्त्राणां पुरुषार्थप्रयोगः",
  "samhita": "यदि॒दं किञ्च॑ । य ए॒वं ॅवेद॑ । कल्प॑तेऽस्मै । स वा अ॒यं म॑नु॒ष्ये॑षु य॒ज्ञ्ः स॒प्तहो॑ता । अ॒मुत्र॑ स॒द्भ्यो दे॒वेभ्यो॑ ह॒व्यं ॅव॑हति । य ए॒वं ॅवेद॑ । उपै॑नं ॅय॒ज्ञो न॑मति ॥ यो वै चतु॑र्.होतृणां नि॒दानं॒ ॅवेद॑ । नि॒दान॑वान् भवति । अ॒ग्नि॒हो॒त्रं ॅवै दश॑होतुर्नि॒दान᳚म् ( ) । द॒र्.॒श॒पू॒र्ण॒मा॒सौ चतु॑र्.होतुः । चा॒तु॒र्मा॒स्यानि॒ पञ्च॑ होतुः । प॒शु॒ब॒न्धः षड्ढो॑तुः । सौ॒म्यो᳚ऽद्ध्व॒रः स॒प्तहो॑तुः । ए॒तद्वै चतु॑र्.होतृणां नि॒दान᳚म् । य ए॒वं ॅवेद॑ । नि॒दान॑वान् भवति ।",
  "korvai": "(अ॒मि॒मी॒त॒ तं प्रायु॑ङ्क्त॒ - पञ्च॑होतारं॒ प्रयु॑ञ्जित - जाये॒तेति॑ - तिष्ठति॒ - क्लृप्ति॒र् - दश॑होतुर् नि॒दानꣳ॑ स॒प्त च॑ )"
}