{
  "id": "TB 2.2.11.4",
  "classification": {
    "prasna": "2",
    "prapaataka": "2",
    "anuvaka": "11",
    "panchasat": "4"
  },
  "header": "TB 2.2.11.4",
  "anuvaka_header": "2.2.11    अनुवाकं   11 - होतृमन्त्राणां पुरुषार्थप्रयोगः",
  "samhita": "स षड्ढो॑तुः स॒प्तहो॑तारं॒ निर॑मिमीत । तं प्रायु॑ङ्क्त । तस्य॒ प्रयु॑क्ति सोम॒पः सो॑मया॒ज्य॑भवत् । आऽस्य॑ सोम॒पः सो॑मया॒ज्य॑जायत । यः का॒मये॑त सोम॒पः सो॑मया॒जी स्या᳚म् । आ मे॑ सोम॒पः सो॑मया॒जी जा॑ये॒तेति॑ । स स॒प्तहो॑तारं॒ प्रयु॑ञ्जीत । सो॒म॒प ए॒व सो॑मया॒जी भ॑वति । आऽस्य॑ सोम॒पः सो॑मया॒जी जा॑यते ॥ स वा ए॒ष प॒शुः प॑ञ्च॒धा प्रति॑ तिष्ठति",
  "korvai": "(अ॒मि॒मी॒त॒ तं प्रायु॑ङ्क्त॒ - पञ्च॑होतारं॒ प्रयु॑ञ्जित - जाये॒तेति॑ - तिष्ठति॒ - क्लृप्ति॒र् - दश॑होतुर् नि॒दानꣳ॑ स॒प्त च॑ )"
}