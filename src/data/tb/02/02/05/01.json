{
  "id": "TB 2.2.5.1",
  "classification": {
    "prasna": "2",
    "prapaataka": "2",
    "anuvaka": "5",
    "panchasat": "1"
  },
  "header": "TB 2.2.5.1",
  "anuvaka_header": "2.2.5     अनुवाकं   5 - दक्षिणाप्रतिग्रहमन्त्रव्याख्यानम्",
  "samhita": "दे॒वा वै वरु॑णमयाजयन्न् । स यस्यै॑ यस्यै दे॒वता॑यै॒ दक्षि॑णा॒मन॑यत् । ताम॑व्लीनात् । ते᳚ऽब्रुवन्न् । व्या॒वृत्य॒ प्रति॑ गृह्णाम । तथा॑ नो॒ दक्षि॑णा॒ न व्ले᳚ष्य॒तीति॑ । ते व्या॒वृत्य॒ प्रत्य॑गृह्णन्न् । ततो॒ वै तां दक्षि॑णा॒ नाव्ली॑नात् । य ए॒वं ॅवि॒द्वान् व्या॒वृत्य॒ दक्षि॑णां प्रतिगृ॒ह्णाति॑ । नैनं॒ दक्षि॑णा व्लीनाति ।",
  "korvai": "(व्ली॒ना॒त्य - श्व॒मित्या॑हा - ङ्गिर॒सः - प्र॑तिग्रही॒त्र इत्या॑ह - प्रतिग्रही॒तेत्या॑ह॒ - दक्षि॒णेत्या॑ह च॒त्वारि॑ च)"
}