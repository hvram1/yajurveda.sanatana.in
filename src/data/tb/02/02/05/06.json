{
  "id": "TB 2.2.5.6",
  "classification": {
    "prasna": "2",
    "prapaataka": "2",
    "anuvaka": "5",
    "panchasat": "6"
  },
  "header": "TB 2.2.5.6",
  "anuvaka_header": "2.2.5     अनुवाकं   5 - दक्षिणाप्रतिग्रहमन्त्रव्याख्यानम्",
  "samhita": "कामो॒ हि दा॒ता । कामः॑ प्रति ग्रही॒ता ॥ कामꣳ॑ समु॒द्र-मावि॒शेत्या॑ह । स॒मु॒द्र इ॑व॒ हि कामः॑ । नेव॒ हि काम॒स्यान्तोऽस्ति॑ । न स॑मु॒द्रस्य॑ ॥ कामे॑न त्वा॒ प्रति॑ गृह्णा॒मीत्या॑ह । येन॒ कामे॑न प्रति गृ॒ह्णाति॑ । स ए॒वैन॑म॒मुष्मि॑ल् ॅलो॒के काम॒ आग॑च्छति ॥ कामै॒तत्त॑ ए॒षा ते॑ काम॒ दक्षि॒णेत्या॑ह ( ) । काम॑ ए॒व तद्-यज॑मानो॒ऽमुष्मि॑ल् ॅलो॒के दक्षि॑णामिच्छति । न प्र॑तिग्रही॒तरि॑ ॥ य ए॒वं ॅवि॒द्वान्-दक्षि॑णां प्रतिगृ॒ह्णाति॑ । अ॒नृ॒णामे॒वैनां॒ प्रति॑ गृह्णाति ।",
  "korvai": "(व्ली॒ना॒त्य - श्व॒मित्या॑हा - ङ्गिर॒सः - प्र॑तिग्रही॒त्र इत्या॑ह - प्रतिग्रही॒तेत्या॑ह॒ - दक्षि॒णेत्या॑ह च॒त्वारि॑ च)"
}