{
  "id": "TB 2.2.1.1",
  "classification": {
    "prasna": "2",
    "prapaataka": "2",
    "anuvaka": "1",
    "panchasat": "1"
  },
  "header": "TB 2.2.1.1",
  "anuvaka_header": "2.2.1     अनुवाकं   1 - दशहोतृमन्त्रस्य क्रत्वर्थपुरुषार्थप्रयोगौ",
  "samhita": "प्र॒जाप॑तिरकामयत प्र॒जाः सृ॑जे॒येति॑ । स ए॒तं दश॑होतार-मपश्यत् । तं मन॑सा ऽनु॒द्रुत्य॑ दर्भस्त॒म्बे॑ऽजुहोत् । ततो॒ वै स प्र॒जा अ॑सृजत । ता अ॑स्माथ्सृ॒ष्टा अपा᳚क्रामन्न् । ता ग्रहे॑णागृह्णात् । तद्ग्रह॑स्य ग्रह॒त्वम् । यः का॒मये॑त॒ प्रजा॑ये॒येति॑ । स दश॑होतारं॒ मन॑सा ऽनु॒द्रुत्य॑ दर्भस्त॒म्बे जु॑हुयात् । प्र॒जाप॑ति॒र्वै दश॑होता",
  "korvai": "(दश॑होता॒ - सृष्ट्या॑ - ऋ॒च्छेद् - व्याच॑ष्टे - रुन्ध - ए॒व त॑नुते॒ - निर्.ऋ॑तिगृहीतं॒ पञ्च॑ च)"
}