{
  "id": "TB 2.2.1.7",
  "classification": {
    "prasna": "2",
    "prapaataka": "2",
    "anuvaka": "1",
    "panchasat": "7"
  },
  "header": "TB 2.2.1.7",
  "anuvaka_header": "2.2.1     अनुवाकं   1 - दशहोतृमन्त्रस्य क्रत्वर्थपुरुषार्थप्रयोगौ",
  "samhita": "अ॒भि॒चर॒न्-दश॑होतारं जुहुयात् । नव॒ वै पुरु॑षे प्रा॒णाः । नाभि॑र्दश॒मी । सप्रा॑णमे॒वैन॑-म॒भिच॑रति । ए॒ताव॒द्वै पुरु॑षस्य॒ स्वम् । याव॑त् प्रा॒णाः । याव॑दे॒वास्यास्ति॑ । तद॒भिच॑रति ॥ स्वकृ॑त॒ इरि॑णे जुहोति प्रद॒रे वा᳚ । ए॒तद्वा अ॒स्यै निर्.ऋ॑तिगृहीतम् ( ) । निर्.ऋ॑ति गृहीत ए॒वैनं॒ निर्.ऋ॑त्या ग्राहयति ॥ यद् वा॒चः क्रू॒रम् । तेन॒ वष॑ट्करोति । वा॒च ए॒वैनं॑ क्रू॒रेण॒ प्र वृ॑श्चति । ता॒जगार्ति॒मार्च्छ॑ति ।",
  "korvai": "(दश॑होता॒ - सृष्ट्या॑ - ऋ॒च्छेद् - व्याच॑ष्टे - रुन्ध - ए॒व त॑नुते॒ - निर्.ऋ॑तिगृहीतं॒ पञ्च॑ च)"
}