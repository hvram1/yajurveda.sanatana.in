{
  "id": "TB 2.2.1.3",
  "classification": {
    "prasna": "2",
    "prapaataka": "2",
    "anuvaka": "1",
    "panchasat": "3"
  },
  "header": "TB 2.2.1.3",
  "anuvaka_header": "2.2.1     अनुवाकं   1 - दशहोतृमन्त्रस्य क्रत्वर्थपुरुषार्थप्रयोगौ",
  "samhita": "द॒र्भ॒स्त॒म्बे जु॑होति । ए॒तस्मा॒द्वै योनेः᳚ प्र॒जाप॑तिः प्र॒जा अ॑सृजत । यस्मा॑दे॒व योनेः᳚ प्र॒जाप॑तिः प्र॒जा असृ॑जत । तस्मा॑दे॒व योनेः॒ प्र जा॑यते ॥ ब्रा॒ह्म॒णो द॑क्षिण॒त उपा᳚स्ते । ब्रा॒ह्म॒णो वै प्र॒जाना॑-मुपद्र॒ष्टा । उ॒प॒द्र॒ष्टु॒मत्ये॒व प्र जा॑यते ॥ ग्रहो॑ भवति । प्र॒जानाꣳ॑ सृ॒ष्टानां॒ धृत्यै᳚ ॥ यं ब्रा᳚ह्म॒णं ॅवि॒द्यां ॅवि॒द्वाꣳसं॒ ॅयशो॒ नर्च्छेत् ।",
  "korvai": "(दश॑होता॒ - सृष्ट्या॑ - ऋ॒च्छेद् - व्याच॑ष्टे - रुन्ध - ए॒व त॑नुते॒ - निर्.ऋ॑तिगृहीतं॒ पञ्च॑ च)"
}