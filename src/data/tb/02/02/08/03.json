{
  "id": "TB 2.2.8.3",
  "classification": {
    "prasna": "2",
    "prapaataka": "2",
    "anuvaka": "8",
    "panchasat": "3"
  },
  "header": "TB 2.2.8.3",
  "anuvaka_header": "2.2.8     अनुवाकं   8 - होतृमन्त्राणां सोमयागाङ्गत्वम्",
  "samhita": "इ॒न्द्रि॒यमे॒वात्मन्-ध॑त्ते ॥ यो वै चतु॑र्.होतॄ-ननुसव॒नं त॒र्पय॑ति । तृप्य॑ति प्र॒जया॑ प॒शुभिः॑ । उपै॑नꣳ सोमपी॒थो न॑मति । ब॒हि॒ष्पव॒मा॒ने दश॑होतारं॒ ॅव्याच॑क्षीत । माद्ध्य॑न्दिने॒ पव॑माने॒ चतु॑र्.होतारम् । आर्भ॑वे॒ पव॑माने॒ पञ्च॑होतारम् । पि॒तृ॒य॒ज्ञे षड्ढो॑तारम् । य॒ज्ञा॒य॒ज्ञिय॑स्य स्तो॒त्रे स॒प्तहो॑तारम् । अ॒नु॒स॒व॒नमे॒वैनाꣳ॑ स्तर्पयति",
  "korvai": "(अ॒भि॒षु॒ण्वन्ति॑ - स॒प्तहो॑ता - तर्पयति॒ - षड्ढो᳚त्रा - निवि॒त्त्व - मभू᳚त् - तिष्ठति॒ - प्राहेति॒ द्वे च॑)"
}