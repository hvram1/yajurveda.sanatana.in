{
  "id": "TB 2.2.8.8",
  "classification": {
    "prasna": "2",
    "prapaataka": "2",
    "anuvaka": "8",
    "panchasat": "8"
  },
  "header": "TB 2.2.8.8",
  "anuvaka_header": "2.2.8     अनुवाकं   8 - होतृमन्त्राणां सोमयागाङ्गत्वम्",
  "samhita": "सर्व॒मायु॑रेति ॥ सोमो॒ वै यशः॑ । य ए॒वं ॅवि॒द्वान्थ्-सोम॑मा॒गच्छ॑ति । यश॑ ए॒वैन॑मृच्छति । तस्मा॑दाहुः । यश्चै॒वं ॅवेद॒ यश्च॒ न । तावु॒भौ सोम॒-माग॑च्छतः । सोमो॒ हि यशः॑ । तं त्वाऽव यश॑ ऋच्छ॒तीत्या॑हुः । यः सोमे॒ सोमं॒ प्राहेति॑ ( ) । तस्मा॒थ्-सोमे॒ सोमः॒ प्रोच्यः॑ । यश॑ ए॒वैन॑मृच्छति ।",
  "korvai": "(अ॒भि॒षु॒ण्वन्ति॑ - स॒प्तहो॑ता - तर्पयति॒ - षड्ढो᳚त्रा - निवि॒त्त्व - मभू᳚त् - तिष्ठति॒ - प्राहेति॒ द्वे च॑)"
}