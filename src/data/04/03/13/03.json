{
  "id": "TS 4.3.13.3",
  "classification": {
    "kanda": "4",
    "prasna": "3",
    "anuvaka": "13",
    "panchasat": "3"
  },
  "header": "TS 4.3.13.3",
  "panchasatInfo": " 31 ",
  "padaCount": 50,
  "samhita": "दे॒वता॑ता य॒ज्ञेभिः॑ सूनो सहसो॒ यजा॑सि । ए॒वा नो॑ अ॒द्य स॑म॒ना स॑मा॒नानु॒-शन्न॑ग्न उश॒तो य॑क्षि दे॒वान् ॥ अ॒ग्निमी॑डे पु॒रोहि॑तं ॅय॒ज्ञ्स्य॑ दे॒वमृ॒त्विजं᳚ । होता॑रꣳ रत्न॒धात॑मं ॥ वृषा॑ सोम द्यु॒माꣳ अ॑सि॒ वृषा॑ देव॒ वृष॑व्रतः । वृषा॒ धर्मा॑णि दधिषे ॥ सान्त॑पना इ॒दꣳ ह॒विर्मरु॑त॒स्तज्जु॑जुष्टन । यु॒ष्माको॒ती रि॑शादसः ॥ यो नो॒ मर्तो॑ वसवो दुर्.हृणा॒युस्ति॒रः स॒त्यानि॑ मरुतो॒ - [  ]",
  "pada": "दे॒वता॒तेति॑ दे॒व - ता॒ता॒ । य॒ज्ञेभिः॑ । सू॒नो॒ इति॑ । स॒ह॒सः॒ । यजा॑सि ।  । ए॒वा । नः॒ । अ॒द्य । स॒म॒ना । स॒मा॒नान् । उ॒शन्न् । अ॒ग्ने॒ । उ॒श॒तः । य॒क्षि॒ । दे॒वान् ।  । अ॒ग्निम् । ई॒डे॒ । पु॒रोहि॑त॒मिति॑ पु॒रः - हि॒त॒म् । य॒ज्ञस्य॑ । दे॒वम् । ऋ॒त्विज᳚म् ।  । होता॑रम् । र॒त्न॒धात॑म॒मिति॑ रत्न - धात॑मम् ।  । वृषा᳚ । सो॒म॒ । द्यु॒मानिति॑ द्यु-मान् । अ॒सि॒ । वृषा᳚ । दे॒व॒ । वृष॑व्रत॒ इति॒ वृष॑ - व्र॒तः॒ ।  । वृषा᳚ । धर्मा॑णि । द॒धि॒षे॒ ।  । सान्त॑पना॒ इति॒ सां - त॒प॒नाः॒ । इ॒दम् । ह॒विः । मरु॑तः । तत् । जु॒जु॒ष्ट॒न॒ ।  । यु॒ष्माक॑ । ऊ॒ती । रि॒शा॒द॒स॒ इति॑ रिश - अ॒द॒सः॒ ।  । यः । नः॒ । मर्तः॑ । व॒स॒वः॒ । दु॒र्॒.हृ॒णा॒युरिति॑ दुः - हृ॒णा॒युः । ति॒रः । स॒त्यानि॑ । म॒रु॒तः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}