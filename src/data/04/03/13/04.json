{
  "id": "TS 4.3.13.4",
  "classification": {
    "kanda": "4",
    "prasna": "3",
    "anuvaka": "13",
    "panchasat": "4"
  },
  "header": "TS 4.3.13.4",
  "panchasatInfo": " 32",
  "padaCount": 50,
  "samhita": "जिघाꣳ॑सात् । द्रु॒हः पाशं॒ प्रति॒ स मु॑चीष्ट॒ तपि॑ष्ठेन॒ तप॑सा हन्तना॒ तं ॥ सं॒ॅव॒थ्स॒रीणा॑ म॒रुतः॑ स्व॒र्का उ॑रु॒क्षयाः॒ सग॑णा॒ मानु॑षेषु । ते᳚ऽस्मत् पाशा॒न् प्र मु॑ञ्च॒न्त्वꣳह॑सः सान्तप॒ना म॑दि॒रा मा॑दयि॒ष्णवः॑ ॥ पि॒प्री॒हि दे॒वाꣳ उ॑श॒तो य॑विष्ठ वि॒द्वाꣳ ऋ॒तूꣳर्.ऋ॑तुपते यजे॒ह । ये दैव्या॑ ऋ॒त्विज॒स्तेभि॑रग्ने॒ त्वꣳ होतॄ॑णाम॒स्याय॑जिष्ठः ॥ अग्ने॒ यद॒द्य वि॒शो अ॑द्ध्वरस्य होतः॒ पाव॑क - [  ]",
  "pada": "जिघाꣳ॑सात् ।  । द्रु॒हः । पाश᳚म् । प्रतीति॑ । सः । मु॒ची॒ष्ट॒ । तपि॑ष्ठेन । तप॑सा । ह॒न्त॒न॒ । तम् ।  । सं॒ॅव॒थ्स॒रीणा॒ इति॑ सं - व॒थ्स॒रीणाः᳚ । म॒रुतः॑ । स्व॒र्का इति॑ सु - अ॒र्काः । उ॒रु॒क्षया॒ इत्यु॑रु - क्षयाः᳚ । सग॑णा॒ इति॒ स - ग॒णाः॒ । मानु॑षेषु ।  । ते । अ॒स्मत् । पाशान्॑ । प्रेति॑ । मु॒ञ्च॒न्तु॒ । अꣳह॑सः । सा॒न्त॒प॒ना इति॑ सां - त॒प॒नाः । म॒दि॒राः । मा॒द॒यि॒ष्णवः॑ ।  । पि॒प्री॒हि । दे॒वान् । उ॒श॒तः । य॒वि॒ष्ठ॒ । वि॒द्वान् । ऋ॒तून् । ऋ॒तु॒प॒त॒ इत्यृ॑तु-प॒ते॒ । य॒ज॒ । इ॒ह ।  । ये । दैव्याः᳚ । ऋ॒त्विजः॑ । तेभिः॑ । अ॒ग्ने॒ । त्वम् । होतॄ॑णाम् । अ॒सि॒ । आय॑जिष्ठ॒ इत्या - य॒जि॒ष्ठः॒ ।  । अग्ने᳚ । यत् । अ॒द्य । वि॒शः । अ॒द्ध्व॒र॒स्य॒ । हो॒तः॒ । पाव॑क । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}