{
  "id": "TS 4.3.4.3",
  "classification": {
    "kanda": "4",
    "prasna": "3",
    "anuvaka": "4",
    "panchasat": "3"
  },
  "header": "TS 4.3.4.3",
  "panchasatInfo": " 9 ",
  "padaCount": 67,
  "samhita": "ऊ॒र्मिर्द्र॒फ्सो अ॒पाम॑सि वि॒श्वक॑र्मा त॒ ऋषि॑र॒श्विना᳚ऽद्ध्व॒र्यू सा॑दयतामि॒ह त्वा᳚ ॥ स॒जूर्.ऋ॒तुभिः॑ स॒जूर्वि॒धाभिः॑ स॒जूर्वसु॑भिः स॒जू रु॒द्रैः स॒जूरा॑दि॒त्यैः स॒जूर्विश्वै᳚र्दे॒वैः स॒जूर्दे॒वैः स॒जूर्दे॒वैर्व॑यो-ना॒धैर॒ग्नये᳚ त्वा वैश्वान॒राया॒श्विना᳚ऽद्ध्व॒र्यू सा॑दयतामि॒ह त्वा᳚ ॥ प्रा॒णं मे॑ पाह्यपा॒नं मे॑ पाहि व्या॒नं मे॑ पाहि॒ चक्षु॑र्म उ॒र्व्या ( ) वि भा॑हि॒ श्रोत्रं॑ मे श्लोकया॒प-स्पि॒न्वौष॑धीर्जिन्व द्वि॒पात् पा॑हि॒ चतु॑ष्पादव दि॒वो वृष्टि॒मेर॑य ॥",
  "pada": "ऊ॒र्मिः । द्र॒फ्सः । अ॒पाम् । अ॒सि॒ । वि॒श्वक॒र्मेति॑ वि॒श्व - क॒र्मा॒ । ते॒ । ऋषिः॑ । अ॒श्विना᳚ । अ॒द्ध्व॒र्यू इति॑ । सा॒द॒य॒ता॒म् । इ॒ह । त्वा॒ ।  । स॒जूरिति॑ स - जूः । ऋ॒तुभि॒रित्यृ॒तु - भिः॒ । स॒जूरिति॑ स - जूः । वि॒धाभि॒रिति॑ वि-धाभिः॑ । स॒जूरिति॑ स-जूः । वसु॑भि॒रिति॒ वसु॑-भिः॒ । स॒जूरिति॑ स - जूः । रु॒द्रैः । स॒जूरिति॑ स - जूः । आ॒दि॒त्यैः । स॒जूरिति॑ स - जूः । विश्वैः᳚ । दे॒वैः । स॒जूरिति॑ स - जूः । दे॒वैः । स॒जूरिति॑ स - जूः । दे॒वैः । व॒यो॒ना॒धैरिति॑ वयः - ना॒धैः । अ॒ग्नये᳚ । त्वा॒ । वै॒श्वा॒न॒राय॑ । अ॒श्विना᳚ । अ॒द्ध्व॒र्यू इति॑ । सा॒द॒य॒ता॒म् । इ॒ह । त्वा॒ ।  । प्रा॒णमिति॑ प्र - अ॒नम् । मे॒ । पा॒हि॒ । अ॒पा॒नमित्य॑प - अ॒नम् । मे॒ । पा॒हि॒ । व्या॒नमिति॑ वि-अ॒नम् । मे॒ । पा॒हि॒ । चक्षुः॑ । मे॒ । उ॒र्व्या ( ) । वीति॑ । भा॒हि॒ । श्रोत्र᳚म् । मे॒ । श्लो॒क॒य॒ । अ॒पः । पि॒न्व॒ । ओष॑धीः । जि॒न्व॒ । द्वि॒पादिति॑ द्वि - पात् । पा॒हि॒ । चतु॑ष्पा॒दिति॒ चतुः॑ - पा॒त् । अ॒व॒ । दि॒वः । वृष्टि᳚म् । एति॑ । ई॒र॒य॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}