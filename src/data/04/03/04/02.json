{
  "id": "TS 4.3.4.2",
  "classification": {
    "kanda": "4",
    "prasna": "3",
    "anuvaka": "4",
    "panchasat": "2"
  },
  "header": "TS 4.3.4.2",
  "panchasatInfo": " 8",
  "padaCount": 50,
  "samhita": "अपाम॑तिं दुर्म॒तिं बाध॑माना रा॒यस्पोषे॑ य॒ज्ञ्प॑तिमा॒भज॑न्ती॒ सुव॑र्द्धेहि॒ यज॑मानाय॒ पोष॑म॒श्विना᳚ऽद्ध्व॒र्यू सा॑दयतामि॒ह त्वा᳚ ॥ अ॒ग्नेः पुरी॑षमसि देव॒यानी॒ तां त्वा॒ विश्वे॑ अ॒भि गृ॑णन्तु दे॒वाः । स्तोम॑पृष्ठा घृ॒तव॑ती॒ह सी॑द प्र॒जाव॑द॒स्मे द्रवि॒णा ऽऽ*य॑जस्वा॒श्विना᳚ ऽद्ध्व॒र्यू सा॑दयतामि॒ह त्वा᳚ ॥ दि॒वो मू॒र्द्धाऽसि॑ पृथि॒व्या नाभि॑र्वि॒ष्टंभ॑नी दि॒शामधि॑पत्नी॒ भुव॑नानां ।",
  "pada": "अपेति॑ । अम॑तिम् । दु॒र्म॒तिमिति॑ दुः - म॒तिम् । बाध॑माना । रा॒यः । पोषे᳚ । य॒ज्ञप॑ति॒मिति॑ य॒ज्ञ - प॒ति॒म् । आ॒भज॒न्तीत्या᳚ - भज॑न्ती । सुवः॑ । धे॒हि॒ । यज॑मानाय । पोष᳚म् । अ॒श्विना᳚ । अ॒द्ध्व॒र्यू इति॑ । सा॒द॒य॒ता॒म् । इ॒ह । त्वा॒ ।  । अ॒ग्नेः । पुरी॑षम् । अ॒सि॒ । दे॒व॒यानीति॑ देव - यानी᳚ । ताम् । त्वा॒ । विश्वे᳚ । अ॒भीति॑ । गृ॒ण॒न्तु॒ । दे॒वाः ।  । स्तोम॑पृ॒ष्ठेति॒ स्तोम॑ - पृ॒ष्ठा॒ । घृ॒तव॒तीति॑ घृ॒त - व॒ती॒ । इ॒ह । सी॒द॒ । प्र॒जाव॒दिति॑ प्र॒जा - व॒त् । अ॒स्मे इति॑ । द्रवि॑णा । एति॑ । य॒ज॒स्व॒ । अ॒श्विना᳚ । अ॒द्ध्व॒र्यू इति॑ । सा॒द॒य॒ता॒म् । इ॒ह । त्वा॒ ।  । दि॒वः । मू॒र्द्धा । अ॒सि॒ । पृ॒थि॒व्याः । नाभिः॑ । वि॒ष्टंभ॒नीति॑ वि - स्तंभ॑नी । दि॒शाम् । अधि॑प॒त्नीत्यधि॑ - प॒त्नी॒ । भुव॑नानाम् ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}