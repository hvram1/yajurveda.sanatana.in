{
  "id": "TS 4.5.9.1",
  "classification": {
    "kanda": "4",
    "prasna": "5",
    "anuvaka": "9",
    "panchasat": "1"
  },
  "header": "TS 4.5.9.1",
  "panchasatInfo": " 19",
  "padaCount": 50,
  "samhita": "नम॑ इरि॒ण्या॑य च प्रप॒थ्या॑य च॒ नमः॑ किꣳशि॒लाय॑ च॒ क्षय॑णाय च॒ नमः॑ कप॒र्दिने॑ च पुल॒स्तये॑ च॒ नमो॒ गोष्ठ्या॑य च॒ गृह्या॑य च॒ नम॒स्तल्प्या॑य च॒ गेह्या॑य च॒ नमः॑ का॒ट्या॑य च गह्वरे॒ष्ठाय॑ च॒ नमो᳚ ह्रद॒य्या॑य च निवे॒ष्प्या॑य च॒ नमः॑ पाꣳस॒व्या॑य च रज॒स्या॑य च॒ नमः॒ शुष्क्या॑य च हरि॒त्या॑य च॒ नमो॒ लोप्या॑य चोल॒प्या॑य च॒- [  ]",
  "pada": "नमः॑ । इ॒रि॒ण्या॑य । च॒ । प्र॒प॒थ्या॑येति॑ प्र - प॒थ्या॑य । च॒ । नमः॑ । किꣳ॒॒शि॒लाय॑ । च॒ । क्षय॑णाय । च॒ । नमः॑ । क॒प॒र्दिने᳚ । च॒ । पु॒ल॒स्तये᳚ । च॒ । नमः॑ । गोष्ठ्या॒येति॒ गो - स्थ्या॒य॒ । च॒ । गृह्या॑य । च॒ । नमः॑ । तल्प्या॑य । च॒ । गेह्या॑य । च॒ । नमः॑ । का॒ट्या॑य । च॒ । ग॒ह्व॒रे॒ष्ठायेति॑ गह्वरे - स्थाय॑ । च॒ । नमः॑ । ह्र॒द॒य्या॑य । च॒ । नि॒वे॒ष्प्या॑येति॑ नि - वे॒ष्प्या॑य । च॒ । नमः॑ । पाꣳ॒॒स॒व्या॑य । च॒ । र॒ज॒स्या॑य । च॒ । नमः॑ । शुष्क्या॑य । च॒ । ह॒रि॒त्या॑य । च॒ । नमः॑ । लोप्या॑य । च॒ । उ॒ल॒प्या॑य । च॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}