{
  "id": "TS 4.5.1.3",
  "classification": {
    "kanda": "4",
    "prasna": "5",
    "anuvaka": "1",
    "panchasat": "3"
  },
  "header": "TS 4.5.1.3",
  "panchasatInfo": " 3",
  "padaCount": 50,
  "samhita": "श्रि॒ताः स॑हस्र॒शो ऽवै॑षाꣳ॒॒ हेड॑ ईमहे ॥ अ॒सौ यो॑ ऽव॒सर्प॑ति॒ नील॑ग्रीवो॒ विलो॑हितः । उ॒तैनं॑ गो॒पा अ॑दृश॒न्-नदृ॑शन्-नुदहा॒र्यः॑ । उ॒तैनं॒ ॅविश्वा॑ भू॒तानि॒ स दृ॒ष्टो मृ॑डयाति नः ॥                               नमो॑ अस्तु॒ नील॑ग्रीवाय सहस्रा॒क्षाय॑ मी॒ढुषे᳚ । अथो॒ ये अ॑स्य॒ सत्वा॑नो॒ऽहं तेभ्यो॑ ऽकर॒न्नमः॑ ॥                                   प्रमुं॑च॒ धन्व॑न॒स्त्व मु॒भयो॒-रार्त्नि॑यो॒र्ज्यां । याश्च॑ ते॒ हस्त॒ इष॑वः॒ - [  ]",
  "pada": "श्रि॒ताः । स॒ह॒स्र॒श इति॑ सहस्र - शः । अवेति॑ । ए॒षा॒म् । हेडः॑ । ई॒म॒हे॒ ।  । अ॒सौ । यः । अ॒व॒सर्प॒तीत्य॑व - सर्प॑ति । नील॑ग्रीव॒ इति॒ नील॑ - ग्री॒वः॒ । विलो॑हित॒ इति॒ वि - लो॒हि॒तः॒ ।  । उ॒त । ए॒न॒म् । गो॒पा इति॑ गो - पाः । अ॒दृ॒श॒न्न् । अदृ॑शन्न् । उ॒द॒हा॒र्य॑ इत्युद॑-हा॒र्यः॑ ।  । उ॒त । ए॒न॒म् । विश्वा᳚ । भू॒तानि॑ । सः । दृ॒ष्टः । मृ॒ड॒या॒ति॒ । नः॒ ।  । नमः॑ । अ॒स्तु॒ । नील॑ग्रीवा॒येति॒ नील॑ - ग्री॒वा॒य॒ । स॒ह॒स्रा॒क्षायेति॑ सहस्र - अ॒क्षाय॑ । मी॒ढुषे᳚ ।  । अथो॒ इति॑ । ये । अ॒स्य॒ । सत्वा॑नः । अ॒हम् । तेभ्यः॑ । अ॒क॒र॒म् । नमः॑ ।  । प्रेति॑ । मु॒ञ्च॒ । धन्व॑नः । त्वम् । उ॒भयोः᳚ । आर्त्नि॑योः । ज्याम् ।  । याः । च॒ । ते॒ । हस्ते᳚ । इष॑वः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}