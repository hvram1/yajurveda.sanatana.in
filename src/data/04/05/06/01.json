{
  "id": "TS 4.5.6.1",
  "classification": {
    "kanda": "4",
    "prasna": "5",
    "anuvaka": "6",
    "panchasat": "1"
  },
  "header": "TS 4.5.6.1",
  "panchasatInfo": " 13",
  "padaCount": 50,
  "samhita": "नमो᳚ ज्ये॒ष्ठाय॑ च कनि॒ष्ठाय॑ च॒ नमः॑ पूर्व॒जाय॑ चापर॒जाय॑ च॒ नमो॑ मद्ध्य॒माय॑ चापग॒ल्भाय॑ च॒ नमो॑ जघ॒न्या॑य च॒ बुद्ध्नि॑याय च॒ नमः॑ सो॒भ्या॑य च प्रतिस॒र्या॑य च॒ नमो॒ याम्या॑य च॒ क्षेम्या॑य च॒ नम॑ उर्व॒र्या॑य च॒ खल्या॑य च॒ नमः॒ श्लोक्या॑य चावसा॒न्या॑य च॒ नमो॒ वन्या॑य च॒ कक्ष्या॑य च॒ नमः॑ श्र॒वाय॑ च प्रतिश्र॒वाय॑ च॒-[  ]",
  "pada": "नमः॑ । ज्ये॒ष्ठाय॑ । च॒ । क॒नि॒ष्ठाय॑ । च॒ । नमः॑ । पू॒र्व॒जायेति॑ पूर्व - जाय॑ । च॒ । अ॒प॒र॒जायेत्य॑पर-जाय॑ । च॒ । नमः॑ । म॒द्ध्य॒माय॑ । च॒ । अ॒प॒ग॒ल्भायेत्य॑प - ग॒ल्भाय॑ । च॒ । नमः॑ । ज॒घ॒न्या॑य । च॒ । बुद्ध्नि॑याय । च॒ । नमः॑ । सो॒भ्या॑य । च॒ । प्र॒ति॒स॒र्या॑येति॑ प्रति - स॒र्या॑य । च॒ । नमः॑ । याम्या॑य । च॒ । क्षेम्या॑य । च॒ । नमः॑ । उ॒र्व॒र्या॑य । च॒ । खल्या॑य । च॒ । नमः॑ । श्लोक्या॑य । च॒ । अ॒व॒सा॒न्या॑येत्य॑व - सा॒न्या॑य । च॒ । नमः॑ । वन्या॑य । च॒ । कक्ष्या॑य । च॒ । नमः॑ । श्र॒वाय॑ । च॒ । प्र॒ति॒श्र॒वायेति॑ प्रति-श्र॒वाय॑ । च॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}