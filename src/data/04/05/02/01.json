{
  "id": "TS 4.5.2.1",
  "classification": {
    "kanda": "4",
    "prasna": "5",
    "anuvaka": "2",
    "panchasat": "1"
  },
  "header": "TS 4.5.2.1",
  "panchasatInfo": " 5",
  "padaCount": 50,
  "samhita": "नमो॒ हिर॑ण्य बाहवे सेना॒न्ये॑ दि॒शांच॒ पत॑ये॒ नमो॒                        नमो॑ वृ॒क्षेभ्यो॒ हरि॑केशेभ्यः पशू॒नां पत॑ये॒ नमो॒                नमः॑ स॒स्पिञ्ज॑राय॒ त्विषी॑मते पथी॒नां पत॑ये॒ नमो॒                    नमो॑ बभ्लु॒शाय॑ विव्या॒धिने-ऽन्ना॑नां॒ पत॑ये॒ नमो॒                  नमो॒ हरि॑केशायो-पवी॒तिने॑ पु॒ष्टानां॒ पत॑ये॒ नमो॒                                 नमो॑ भ॒वस्य॑ हे॒त्यै जग॑तां॒ पत॑ये॒ नमो॒                                                नमो॑ रु॒द्राया॑-तता॒विने॒ क्षेत्रा॑णां॒ पत॑ये॒ नमो॒                          नमः॑ सू॒ताया-ह॑न्त्याय॒ वना॑नां॒ पत॑ये॒ नमो॒ नमो॒ - [  ]",
  "pada": "नमः॑ । हिर॑ण्यबाहव॒ इति॒ हिर॑ण्य - बा॒ह॒वे॒ । से॒ना॒न्य॑ इति॑ सेना - न्ये᳚ । दि॒शाम् । च॒ । पत॑ये । नमः॑ । नमः॑ । वृ॒क्षेभ्यः॑ । हरि॑केशेभ्य॒ इति॒ हरि॑ - के॒शे॒भ्यः॒ । प॒शू॒नाम् । पत॑ये । नमः॑ । नमः॑ । स॒स्पिञ्ज॑राय । त्विषी॑मत॒ इति॒ त्विषि॑ - म॒ते॒ । प॒थी॒नाम् । पत॑ये । नमः॑ । नमः॑ । ब॒भ्लु॒शाय॑ । वि॒व्या॒धिन॒ इति॑ वि - व्या॒धिने᳚ । अन्ना॑नाम् । पत॑ये । नमः॑ । नमः॑ । हरि॑केशा॒येति॒ हरि॑ - के॒शा॒य॒ । उ॒प॒वी॒तिन॒ इत्यु॑प - वी॒तिने᳚ । पु॒ष्टाना᳚म् । पत॑ये । नमः॑ । नमः॑ । भ॒वस्य॑ । हे॒त्यै । जग॑ताम् । पत॑ये । नमः॑ । नमः॑ । रु॒द्राय॑ । आ॒त॒ता॒विन॒ इत्या᳚ - त॒ता॒विने᳚ । क्षेत्रा॑णाम् । पत॑ये । नमः॑ । नमः॑ । सू॒ताय॑ । अह॑न्त्याय । वना॑नाम् । पत॑ये । नमः॑ । नमः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}