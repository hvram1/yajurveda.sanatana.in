{
  "id": "TS 4.5.7.1",
  "classification": {
    "kanda": "4",
    "prasna": "5",
    "anuvaka": "7",
    "panchasat": "1"
  },
  "header": "TS 4.5.7.1",
  "panchasatInfo": " 15",
  "padaCount": 50,
  "samhita": "नमो॑ दुन्दु॒भ्या॑य चाहन॒न्या॑य च॒ नमो॑ धृ॒ष्णवे॑ च प्रमृ॒शाय॑ च॒ नमो॑ दू॒ताय॑ च॒ प्रहि॑ताय च॒ नमो॑ निष॒ङ्गिणे॑ चेषुधि॒मते॑ च॒ नम॑ स्ती॒क्ष्णेष॑वे चायु॒धिने॑ च॒ नमः॑ स्वायु॒धाय॑ च सु॒धन्व॑ने च॒ नमः॒ स्रुत्या॑य च॒ पथ्या॑य च॒ नमः॑ का॒ट्या॑य च नी॒प्या॑य च॒ नमः॒ सूद्या॑य च सर॒स्या॑य च॒ नमो॑ ना॒द्याय॑ च वैश॒न्ताय॑ च॒ -[  ]",
  "pada": "नमः॑ । दु॒न्दु॒भ्या॑य । च॒ । आ॒ह॒न॒न्या॑येत्या᳚ - ह॒न॒न्या॑य । च॒ । नमः॑ । धृ॒ष्णवे᳚ । च॒ । प्र॒मृ॒शायेति॑ प्र - मृ॒शाय॑ । च॒ । नमः॑ । दू॒ताय॑ । च॒ । प्रहि॑ता॒येति॒ प्र - हि॒ता॒य॒ । च॒ । नमः॑ । नि॒ष॒ङ्गिण॒ इति॑ नि - स॒ङ्गिने᳚ । च॒ । इ॒षु॒धि॒मत॒ इती॑षुधि - मते᳚ । च॒ । नमः॑ । ती॒क्ष्णेष॑व॒ इति॑ ती॒क्ष्ण - इ॒ष॒वे॒ । च॒ । आ॒यु॒धिने᳚ । च॒ । नमः॑ । स्वा॒यु॒धायेति॑ सु - आ॒यु॒धाय॑ । च॒ । सु॒धन्व॑न॒ इति॑ सु - धन्व॑ने । च॒ । नमः॑ । स्रुत्या॑य । च॒ । पथ्या॑य । च॒ । नमः॑ । का॒ट्या॑य । च॒ । नी॒प्या॑य । च॒ । नमः॑ । सूद्या॑य । च॒ । स॒र॒स्या॑य । च॒ । नमः॑ । ना॒द्याय॑ । च॒ । वै॒श॒न्ताय॑ । च॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}