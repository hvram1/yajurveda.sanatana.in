{
  "id": "TS 4.5.10.1",
  "classification": {
    "kanda": "4",
    "prasna": "5",
    "anuvaka": "10",
    "panchasat": "1"
  },
  "header": "TS 4.5.10.1",
  "panchasatInfo": " 21",
  "padaCount": 50,
  "samhita": "द्रापे॒ अन्ध॑सस्पते॒ दरि॑द्र॒न्नील॑लोहित । ए॒षां पुरु॑षाणामे॒षां प॑शू॒नां मा भे र्माऽरो॒ मो ए॑षां॒ किञ्च॒नाम॑मत् ॥ या ते॑ रुद्र शि॒वा त॒नूः शि॒वा वि॒श्वाह॑भेषजी । शि॒वा रु॒द्रस्य॑ भेष॒जी तया॑ नो मृड जी॒वसे᳚ ॥                                    इ॒माꣳ रु॒द्राय॑ त॒वसे॑ कप॒र्दिने᳚ क्ष॒यद्वी॑राय॒ प्रभ॑रामहे म॒तिं । यथा॑ नः॒ शमस॑द् द्वि॒पदे॒ चतु॑ष्पदे॒ विश्वं॑ पु॒ष्टं ग्रामे॑ अ॒स्मि - [  ]",
  "pada": "द्रापे᳚ । अन्ध॑सः । प॒ते॒ । दरि॑द्रत् । नील॑लोहि॒तेति॒ नील॑ - लो॒हि॒त॒ ।  । ए॒षाम् । पुरु॑षाणाम् । ए॒षाम् । प॒शू॒नाम् । मा । भेः । मा । अ॒रः॒ । मो इति॑ । ए॒षा॒म् । किम् । च॒न । आ॒म॒म॒त् ।  । या । ते॒ । रु॒द्र॒ । शि॒वा । त॒नूः । शि॒वा । वि॒श्वाह॑भेष॒जीति॑ वि॒श्वाह॑-भे॒ष॒जी॒ ।  । शि॒वा । रु॒द्रस्य॑ । भे॒ष॒जी । तया᳚ । नः॒ । मृ॒ड॒ । जी॒वसे᳚ ।  । इ॒माम् । रु॒द्राय॑ । त॒वसे᳚ । क॒प॒र्दिने᳚ । क्ष॒यद्वी॑रा॒येति॑ क्ष॒यत् - वी॒रा॒य॒ । प्रेति॑ । भ॒रा॒म॒हे॒ । म॒तिम् ।  । यथा᳚ । नः॒ । शम् । अस॑त् । द्वि॒पद॒ इति॑ द्वि - पदे᳚ । चतु॑ष्पद॒ इति॒ चतुः॑ - प॒दे॒ । विश्व᳚म् । पु॒ष्टम् । ग्रामे᳚ । अ॒स्मिन्न् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}