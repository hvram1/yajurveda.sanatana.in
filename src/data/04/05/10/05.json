{
  "id": "TS 4.5.10.5",
  "classification": {
    "kanda": "4",
    "prasna": "5",
    "anuvaka": "10",
    "panchasat": "5"
  },
  "header": "TS 4.5.10.5",
  "panchasatInfo": " 25 ",
  "padaCount": 29,
  "samhita": "बिभ्र॒दाग॑हि ॥ विकि॑रिद॒ विलो॑हित॒ नम॑स्ते अस्तु भगवः । यास्ते॑ स॒हस्रꣳ॑ हे॒तयो॒ऽन्य-म॒स्मन्नि व॑पन्तु॒ ताः ॥                            स॒हस्रा॑णि सहस्र॒धा बा॑हु॒वोस्तव॑ हे॒तयः॑ । तासा॒मीशा॑नो भगवः परा॒चीना॒ मुखा॑ कृधि ॥",
  "pada": "बिभ्र॑त् । एति॑ । ग॒हि॒ ।  । विकि॑रि॒देति॒ वि - कि॒रि॒द॒ । विलो॑हि॒तेति॒ वि - लो॒हि॒त॒ । नमः॑ । ते॒ । अ॒स्तु॒ । भ॒ग॒व॒ इति॑ भग - वः॒ ।  । याः । ते॒ । स॒हस्र᳚म् । हे॒तयः॑ । अ॒न्यम् । अ॒स्मत् । नीति॑ । व॒प॒न्तु॒ । ताः ।  । स॒हस्रा॑णि । स॒ह॒स्र॒धेति॑ सहस्र-धा । बा॒हु॒वोः । तव॑ । हे॒तयः॑ ।  । तासा᳚म् । ईशा॑नः । भ॒ग॒व॒ इति॑ भग - वः॒ । प॒रा॒चीना᳚ । मुखा᳚ । कृ॒धि॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}