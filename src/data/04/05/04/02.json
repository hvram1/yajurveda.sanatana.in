{
  "id": "TS 4.5.4.2",
  "classification": {
    "kanda": "4",
    "prasna": "5",
    "anuvaka": "4",
    "panchasat": "2"
  },
  "header": "TS 4.5.4.2",
  "panchasatInfo": " 10",
  "padaCount": 52,
  "samhita": "रथ॑पतिभ्यश्च वो॒ नमो॒                                                      नमः॒ सेना᳚भ्यः सेना॒निभ्य॑श्च वो॒ नमो॒                                               नमः॑ क्ष॒त्तृभ्यः॑ संग्रही॒तृभ्य॑श्च वो॒ नमो॒                                     नम॒स्तक्ष॑भ्यो रथका॒रेभ्य॑श्च वो॒ नमो॒                                                    नमः॒ कुला॑लेभ्यः क॒र्मारे᳚भ्यश्च वो॒ नमो॒                                            नमः॑ पु॒ञ्जिष्टे᳚भ्यो निषा॒देभ्य॑श्च वो॒ नमो॒                                                नम॑ इषु॒कृद्भ्यो॑ धन्व॒कृद्भ्य॑श्च वो॒ नमो॒                                                नमो॑ मृग॒युभ्यः॑ श्व॒निभ्य॑श्च वो॒ नमो॒                                                     नमः᳡श्वभ्यः॒ श्वप॑तिभ्यश्च ( ) वो॒ नमः॑ ॥",
  "pada": "रथ॑पतिभ्य॒ इति॒ रथ॑पति-भ्यः॒ । च॒ । वः॒ । नमः॑ । नमः॑ । सेना᳚भ्यः । से॒ना॒निभ्य॒ इति॑ सेना॒नि - भ्यः॒ । च॒ । वः॒ । नमः॑ । नमः॑ । क्ष॒त्तृभ्य॒ इति॑ क्ष॒त्तृ - भ्यः॒ । स॒ङ्ग्र॒ही॒तृभ्य॒ इति॑ सङ्ग्रही॒तृ - भ्यः॒ । च॒ । वः॒ । नमः॑ । नमः॑ । तक्ष॑भ्य॒ इति॒ तक्ष॑ - भ्यः॒ । र॒थ॒का॒रेभ्य॒ इति॑ रथ-का॒रेभ्यः॑ । च॒ । वः॒ । नमः॑ । नमः॑ । कुला॑लेभ्यः । क॒र्मारे᳚भ्यः । च॒ । वः॒ । नमः॑ । नमः॑ । पु॒ञ्जिष्टे᳚भ्यः । नि॒षा॒देभ्यः॑ । च॒ । वः॒ । नमः॑ । नमः॑ । इ॒षु॒कृद्भ्य॒ इती॑षु॒कृत् - भ्यः॒ । ध॒न्व॒कृद्भ्य॒ इति॑ धन्व॒कृत् - भ्यः॒ । च॒ । वः॒ । नमः॑ । नमः॑ । मृ॒ग॒युभ्य॒ इति॑ मृग॒यु-भ्यः॒ । श्व॒निभ्य॒ इति॑ श्व॒नि - भ्यः॒ । च॒ । वः॒ । नमः॑ । नमः॑ । श्वभ्य॒ इति॒ श्व - भ्यः॒ । श्वप॑तिभ्य॒ इति॒ श्वप॑ति - भ्यः॒ । च॒ ( ) । वः॒ । नमः॑ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}