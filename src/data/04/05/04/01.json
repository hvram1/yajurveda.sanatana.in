{
  "id": "TS 4.5.4.1",
  "classification": {
    "kanda": "4",
    "prasna": "5",
    "anuvaka": "4",
    "panchasat": "1"
  },
  "header": "TS 4.5.4.1",
  "panchasatInfo": " 9",
  "padaCount": 50,
  "samhita": "नम॑ आव्या॒धिनी᳚भ्यो वि॒विद्ध्य॑न्तीभ्यश्च वो॒ नमो॒                             नम॒ उग॑णाभ्य-स्तृꣳह॒तीभ्य॑श्च वो॒ नमो॒                                          नमो॑ गृ॒थ्सेभ्यो॑ गृ॒थ्सप॑तिभ्यश्च वो॒ नमो॒                                                नमो॒ व्राते᳚भ्यो॒ व्रात॑पतिभ्यश्च वो॒ नमो॒                                             नमो॑ ग॒णेभ्यो॑ ग॒णप॑तिभ्यश्च वो॒ नमो॒                                                      नमो॒ विरू॑पेभ्यो वि॒श्वरू॑पेभ्यश्च वो॒ नमो॒                                            नमो॑ म॒हद्भ्यः॑ क्षुल्ल॒केभ्य॑श्च वो॒ नमो॒                                           नमो॑ र॒थिभ्यो॑-ऽर॒थेभ्य॑श्च वो॒ नमो॒                                                       नमो॒ रथे᳚भ्यो॒ - [  ]",
  "pada": "नमः॑ । आ॒व्या॒धिनी᳚भ्य॒ इत्या᳚ - व्या॒धिनी᳚भ्यः । वि॒विद्ध्य॑न्तीभ्य॒ इति॑ वि - विद्ध्य॑न्तीभ्यः । च॒ । वः॒ । नमः॑ । नमः॑ । उग॑णाभ्यः । तृꣳ॒॒ह॒तीभ्यः॑ । च॒ । वः॒ । नमः॑ । नमः॑ । गृ॒थ्सेभ्यः॑ । गृ॒थ्सप॑तिभ्य॒ इति॑ गृ॒थ्सप॑ति - भ्यः॒ । च॒ । वः॒ । नमः॑ । नमः॑ । व्राते᳚भ्यः । व्रात॑पतिभ्य॒ इति॒ व्रात॑पति-भ्यः॒ । च॒ । वः॒ । नमः॑ । नमः॑ । ग॒णेभ्यः॑ । ग॒णप॑तिभ्य॒ इति॑ ग॒णप॑ति - भ्यः॒ । च॒ । वः॒ । नमः॑ । नमः॑ । विरू॑पेभ्य॒ इति॒ वि - रू॒पे॒भ्यः॒ । वि॒श्वरू॑पेभ्य॒ इति॑ वि॒श्व-रू॒पे॒भ्यः॒ । च॒ । वः॒ । नमः॑ । नमः॑ । म॒हद्भ्य॒ इति॑ म॒हत्-भ्यः॒ । क्षु॒ल्ल॒केभ्यः॑ । च॒ । वः॒ । नमः॑ । नमः॑ । र॒थिभ्य॒ इति॑ र॒थि-भ्यः॒ । अ॒र॒थेभ्यः॑ । च॒ । वः॒ । नमः॑ । नमः॑ । रथे᳚भ्यः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}