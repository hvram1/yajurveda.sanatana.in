{
  "id": "TS 4.7.4.2",
  "classification": {
    "kanda": "4",
    "prasna": "7",
    "anuvaka": "4",
    "panchasat": "2"
  },
  "header": "TS 4.7.4.2",
  "panchasatInfo": " 8 ",
  "padaCount": 64,
  "samhita": "मे प्र॒भु च॑ मे ब॒हु च॑ मे॒ भूय॑श्च मे पू॒र्णं च॑ मे पू॒र्णत॑रं च॒ मे   ऽक्षि॑तिश्च मे॒ कूय॑वाश्च॒ मेऽन्नं॑ च॒ मे ऽक्षु॑च्च मे व्री॒हय॑श्च मे॒       यवा᳚श्च मे॒ माषा᳚श्च मे॒ तिला᳚श्च मे मु॒द्गाश्च॑ मे ख॒ल्वा᳚श्च मे गो॒धूमा᳚श्च मे म॒सुरा᳚- ( ) -श्च मे प्रि॒यंग॑वश्च॒ मे ऽण॑वश्च मेश्या॒माका᳚श्च मे नी॒वारा᳚श्च मे ॥",
  "pada": "मे॒ । प्र॒भ्विति॑ प्र - भु । च॒ । मे॒ । ब॒हु । च॒ । मे॒ । भूयः॑ । च॒ । मे॒ । पू॒र्णम् । च॒ । मे॒ । पू॒र्णत॑र॒मिति॑ पू॒र्ण - त॒र॒म् । च॒ । मे॒ । अक्षि॑तिः । च॒ । मे॒ । कूय॑वाः । च॒ । मे॒ । अन्न᳚म् । च॒ । मे॒ । अक्षु॑त् । च॒ । मे॒ । व्री॒हयः॑ । च॒ । मे॒ । यवाः᳚ । च॒ । मे॒ । माषाः᳚ । च॒ । मे॒ । तिलाः᳚ । च॒ । मे॒ । मु॒द्गाः । च॒ । मे॒ । ख॒ल्वाः᳚ । च॒ । मे॒ । गो॒धूमाः᳚ । च॒ । मे॒ । म॒सुराः᳚ ( ) । च॒ । मे॒ । प्रि॒यङ्ग॑वः । च॒ । मे॒ । अण॑वः । च॒ । मे॒ । श्या॒माकाः᳚ । च॒ । मे॒ । नी॒वाराः᳚ । च॒ । मे॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}