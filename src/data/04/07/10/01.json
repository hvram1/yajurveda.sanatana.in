{
  "id": "TS 4.7.10.1",
  "classification": {
    "kanda": "4",
    "prasna": "7",
    "anuvaka": "10",
    "panchasat": "1"
  },
  "header": "TS 4.7.10.1",
  "panchasatInfo": " 17",
  "padaCount": 50,
  "samhita": "गर्भा᳚श्च मे व॒थ्साश्च॑ मे॒ त्र्यवि॑श्च मे त्र्य॒वी च॑ मे दित्य॒वाट् च॑ मे दित्यौ॒ही च॑ मे॒ पञ्चा॑विश्च मे पञ्चा॒वी च॑ मे त्रिव॒थ्सश्च॑ मे त्रिव॒थ्सा च॑ मे तुर्य॒वाट् च॑ मे तुर्यौ॒ही च॑ मे पष्ठ॒वाच् च॑ मे पष्ठौ॒ही च॑ म उ॒क्षा च॑ मे व॒शा च॑ म ऋष॒भश्च ॑- [  ]",
  "pada": "गर्भाः᳚ । च॒ । मे॒ । व॒थ्साः । च॒ । मे॒ । त्र्यवि॒रिति॑ त्रि - अविः॑ । च॒ । मे॒ । त्र्य॒वीति॑ त्रि - अ॒वी । च॒ । मे॒ । दि॒त्य॒वाडिति॑ दित्य - वाट् । च॒ । मे॒ । दि॒त्यौ॒ही । च॒ । मे॒ । पञ्चा॑वि॒रिति॒ पञ्च॑ - अ॒विः॒ । च॒ । मे॒ । प॒ञ्चा॒वीति॑ पञ्च-अ॒वी । च॒ । मे॒ । त्रि॒व॒थ्स इति॑ त्रि-व॒थ्सः । च॒ । मे॒ । त्रि॒व॒थ्सेति॑ त्रि - व॒थ्सा । च॒ । मे॒ । तु॒र्य॒वाडिति॑ तुर्य - वाट् । च॒ । मे॒ । तु॒र्यौ॒ही । च॒ । मे॒ । प॒ष्ठ॒वादिति॑ पष्ठ - वात् । च॒ । मे॒ । प॒ष्ठौ॒ही । च॒ । मे॒ । उ॒क्षा । च॒ । मे॒ । व॒शा । च॒ । मे॒ । ऋ॒ष॒भः । च॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}