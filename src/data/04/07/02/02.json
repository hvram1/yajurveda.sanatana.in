{
  "id": "TS 4.7.2.2",
  "classification": {
    "kanda": "4",
    "prasna": "7",
    "anuvaka": "2",
    "panchasat": "2"
  },
  "header": "TS 4.7.2.2",
  "panchasatInfo": " 4",
  "padaCount": 64,
  "samhita": "-मे॒ धनं॑ च मे॒ वश॑श्च मे॒ त्विषि॑श्च मे क्री॒डा च॑ मे॒मोद॑श्च मे जा॒तं च॑ मे जनि॒ष्यमा॑णं च मे सू॒क्तं च॑ मे सुकृ॒तं च॑ मे वि॒त्तं च॑ मे॒ वेद्यं॑ च मे भू॒तंच॑ मे भवि॒ष्यच्च॑ मेसु॒गं च॑ मे सु॒पथं॑ च म ऋ॒द्धं च॑ म॒ ऋद्धि॑ ( ) श्च मे क्लृ॒प्तं च॑ मे॒    क्लृप्ति॑श्च मे म॒तिश्च॑ मे सुम॒तिश्च॑ मे ॥",
  "pada": "मे॒ । धन᳚म् । च॒ । मे॒ । वशः॑ । च॒ । मे॒ । त्विषिः॑ । च॒ । मे॒ । क्री॒डा । च॒ । मे॒ । मोदः॑ । च॒ । मे॒ । जा॒तम् । च॒ । मे॒ । ज॒नि॒ष्यमा॑णम् । च॒ । मे॒ । सू॒क्तमिति॑ सु - उ॒क्तम् । च॒ । मे॒ । सु॒कृ॒तमिति॑ सु - कृ॒तम् । च॒ । मे॒ । वि॒त्तम् । च॒ । मे॒ । वेद्य᳚म् । च॒ । मे॒ । भू॒तम् । च॒ । मे॒ । भ॒वि॒ष्यत् । च॒ । मे॒ । सु॒गमिति॑ सु - गम् । च॒ । मे॒ । सु॒पथ॒मिति॑ सु - पथ᳚म् । च॒ । मे॒ । ऋ॒द्धम् । च॒ । मे॒ । ऋद्धिः॑ ( ) । च॒ । मे॒ । क्लृ॒प्तम् । च॒ । मे॒ । क्लृप्तिः॑ । च॒ । मे॒ । म॒तिः । च॒ । मे॒ । सु॒म॒तिरिति॑ सु - म॒तिः । च॒ । मे॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}