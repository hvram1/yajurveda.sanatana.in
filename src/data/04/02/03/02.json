{
  "id": "TS 4.2.3.2",
  "classification": {
    "kanda": "4",
    "prasna": "2",
    "anuvaka": "3",
    "panchasat": "2"
  },
  "header": "TS 4.2.3.2",
  "panchasatInfo": " 11",
  "padaCount": 50,
  "samhita": "ऽस्मि॑न्. ह॒व्या जु॑होतन ॥ प्रप्रा॒यम॒ग्निर्भ॑र॒तस्य॑ शृण्वे॒ वि यथ् सूर्यो॒ न रोच॑ते बृ॒हद्भाः । अ॒भि यः पू॒रुं पृत॑नासु त॒स्थौ दी॒दाय॒ दैव्यो॒ अति॑थिः शि॒वो नः॑ ॥ आपो॑ देवीः॒ प्रति॑ गृह्णीत॒ भस्मै॒तथ् स्यो॒ने कृ॑णुद्ध्वꣳ सुर॒भावु॑ लो॒के । तस्मै॑ नमन्तां॒ जन॑यः सु॒पत्नी᳚र्मा॒तेव॑ पु॒त्रं बि॑भृ॒ता स्वे॑नं ॥ अ॒फ्स्व॑ग्ने॒ सधि॒ष्टव॒- [  ]",
  "pada": "अ॒स्मि॒न्न् । ह॒व्या । जु॒हो॒त॒न॒ ।  । प्रप्रेति॒ प्र - प्र॒ । अ॒यम् । अ॒ग्निः । भ॒र॒तस्य॑ । शृ॒ण्वे॒ । वीति॑ । यत् । सूर्यः॑ । न । रोच॑ते । बृ॒हत् । भाः ।  । अ॒भीति॑ । यः । पू॒रुम् । पृत॑नासु । त॒स्थौ । दी॒दाय॑ । दैव्यः॑ । अति॑थिः । शि॒वः । नः॒ ।  । आपः॑ । दे॒वीः॒ । प्रतीति॑ । गृ॒ह्णी॒त॒ । भस्म॑ । ए॒तत् । स्यो॒ने । कृ॒णु॒द्ध्व॒म् । सु॒र॒भौ । उ॒ । लो॒के ।  । तस्मै᳚ । न॒म॒न्ता॒म् । जन॑यः । सु॒पत्नी॒रिति॑ सु - पत्नीः᳚ । मा॒ता । इ॒व॒ । पु॒त्रम् । बि॒भृ॒त । स्विति॑ । ए॒न॒म् ।  । अ॒फ्स्वित्य॑प् - सु । अ॒ग्ने॒ । सधिः॑ । तव॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}