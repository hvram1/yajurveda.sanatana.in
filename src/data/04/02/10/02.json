{
  "id": "TS 4.2.10.2",
  "classification": {
    "kanda": "4",
    "prasna": "2",
    "anuvaka": "10",
    "panchasat": "2"
  },
  "header": "TS 4.2.10.2",
  "panchasatInfo": " 43",
  "padaCount": 50,
  "samhita": "पर॒मे व्यो॑मन्न् ॥ इ॒मं मा हिꣳ॑सी॒रेक॑शफं पशू॒नां क॑निक्र॒दं ॅवा॒जिनं॒ ॅवाजि॑नेषु । गौ॒रमा॑र॒ण्यमनु॑ ते दिशामि॒ तेन॑ चिन्वा॒नस्त॒नुवो॒ नि षी॑द ॥ अज॑स्र॒मिन्दु॑मरु॒षं भु॑र॒ण्युम॒ग्निमी॑डे पू॒र्वचि॑त्तौ॒ नमो॑भिः । स पर्व॑भिर्.ऋतु॒शः कल्प॑मानो॒ गां मा हिꣳ॑सी॒रदि॑तिं ॅवि॒राजं᳚ ॥ इ॒मꣳ स॑मु॒द्रꣳ श॒तधा॑र॒मुथ्-सं॑ ॅव्य॒च्यमा॑नं॒ भुव॑नस्य॒ मद्ध्ये᳚ । घृ॒तं दुहा॑ना॒मदि॑तिं॒ जना॒याग्ने॒ मा - [  ]",
  "pada": "प॒र॒मे । व्यो॑म॒न्निति॒ वि - ओ॒म॒न्न् ।  । इ॒मम् । मा । हिꣳ॒॒सीः॒ । एक॑शफ॒मित्येक॑ - श॒फ॒म् । प॒शू॒नाम् । क॒नि॒क्र॒दम् । वा॒जिन᳚म् । वाजि॑नेषु ।  । गौ॒रम् । आ॒र॒ण्यम् । अन्विति॑ । ते॒ । दि॒शा॒मि॒ । तेन॑ । चि॒न्वा॒नः । त॒नुवः॑ । नीति॑ । सी॒द॒ ।  । अज॑स्रम् । इन्दु᳚म् । अ॒रु॒षम् । भु॒र॒ण्युम् । अ॒ग्निम् । ई॒डे॒ । पू॒र्वचि॑त्ता॒विति॑ पू॒र्व - चि॒त्तौ॒ । नमो॑भि॒रिति॒ नमः॑ - भिः॒ ।  । सः । पर्व॑भि॒रिति॒ पर्व॑ - भिः॒ । ऋ॒तु॒श इत्यृ॑तु - शः । कल्प॑मानः । गाम् । मा । हिꣳ॒॒सीः॒ । अदि॑तिम् । वि॒राज॒मिति॑ वि - राज᳚म् ।  । इ॒मम् । स॒मु॒द्रम् । श॒तधा॑र॒मिति॑ श॒त - धा॒र॒म् । उथ्स᳚म् । व्य॒च्यमा॑न॒मिति॑ वि - अ॒च्यमा॑नम् । भुव॑नस्य । मद्ध्ये᳚ ।  । घृ॒तम् । दुहा॑नाम् । अदि॑तिम् । जना॑य । अग्ने᳚ । मा । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}