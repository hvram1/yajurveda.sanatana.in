{
  "id": "TS 4.2.8.3",
  "classification": {
    "kanda": "4",
    "prasna": "2",
    "anuvaka": "8",
    "panchasat": "3"
  },
  "header": "TS 4.2.8.3",
  "panchasatInfo": " 35",
  "padaCount": 61,
  "samhita": "-द्यामि॒मं च॒ योनि॒मनु॒ यश्च॒ पूर्वः॑ । तृ॒तीयं॒ ॅयोनि॒मनु॑ स॒ञ्चर॑न्तं द्र॒फ्सं जु॑हो॒म्यनु॑ स॒प्त होत्राः᳚ ॥ नमो॑ अस्तु स॒र्पेभ्यो॒ ये के च॑ पृथि॒वीमनु॑ । ये अ॒न्तरि॑क्षे॒ ये दि॒वि तेभ्यः॑ स॒र्पेभ्यो॒ नमः॑ ॥ ये॑ऽदो रो॑च॒ने दि॒वो ये वा॒ सूर्य॑स्य र॒श्मिषु॑ । येषा॑म॒फ्सु सदः॑ कृ॒तं तेभ्यः॑ स॒र्पेभ्यो॒ नमः॑ ॥ या इष॑वो यातु॒ धाना॑नां॒ ( ) ॅये॑ वा॒ वन॒स्पतीꣳ॒॒रनु॑ । ये वा॑ऽव॒टेषु॒ शेर॑ते॒ तेभ्यः॑ स॒र्पेभ्यो॒ नमः॑ ॥",
  "pada": "द्याम् । इ॒मम् । च॒ । योनि᳚म् । अन्विति॑ । यः । च॒ । पूर्वः॑ ।  । तृ॒तीय᳚म् । योनि᳚म् । अन्विति॑ । स॒ञ्चर॑न्त॒मिति॑ सं - चर॑न्तम् । द्र॒फ्सम् । जु॒हो॒मि॒ । अन्विति॑ । स॒प्त । होत्राः᳚ ।  । नमः॑ । अ॒स्तु॒ । स॒र्पेभ्यः॑ । ये । के । च॒ । पृ॒थि॒वीम् । अनु॑ ।  । ये । अ॒न्तरि॑क्षे । ये । दि॒वि । तेभ्यः॑ । स॒र्पेभ्यः॑ । नमः॑ ।  । ये । अ॒दः । रो॒च॒ने । दि॒वः । ये । वा॒ । सूर्य॑स्य । र॒श्मिषु॑ ।  । येषा᳚म् । अ॒फ्स्वित्य॑प्- सु । सदः॑ । कृ॒तम् । तेभ्यः॑ । स॒र्पेभ्यः॑ । नमः॑ ।  । याः । इष॑वः । या॒तु॒धाना॑ना॒मिति॑ यातु - धाना॑नाम् ( ) । ये । वा॒ । वन॒स्पतीन्॑ । अनु॑ ।  । ये । वा॒ । अ॒व॒टेषु॑ । शेर॑ते । तेभ्यः॑ । स॒र्पेभ्यः॑ । नमः॑ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}