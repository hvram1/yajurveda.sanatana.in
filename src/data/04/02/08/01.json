{
  "id": "TS 4.2.8.1",
  "classification": {
    "kanda": "4",
    "prasna": "2",
    "anuvaka": "8",
    "panchasat": "1"
  },
  "header": "TS 4.2.8.1",
  "panchasatInfo": " 33",
  "padaCount": 50,
  "samhita": "अ॒भ्य॑स्था॒द्-विश्वाः॒ पृत॑ना॒ अरा॑ती॒स्तद॒ग्निरा॑ह॒ तदु॒ सोम॑ आह । बृह॒स्पतिः॑ सवि॒ता तन्म॑ आह पू॒षा मा॑ऽधाथ् सुकृ॒तस्य॑ लो॒के ॥ यदक्र॑न्दः प्रथ॒मं जाय॑मान उ॒द्यन्थ् स॑मु॒द्रादु॒त वा॒ पुरी॑षात् । श्ये॒नस्य॑ प॒क्षा ह॑रि॒णस्य॑ बा॒हू उप॑स्तुतं॒ जनि॑म॒ तत् ते॑ अर्वन्न् ॥ अ॒पां पृ॒ष्ठम॑सि॒ योनि॑र॒ग्नेः स॑मु॒द्रम॒भितः॒ पिन्व॑मानं । वर्द्ध॑मानं म॒ह - [  ]",
  "pada": "अ॒भीति॑ । अ॒स्था॒त् । विश्वाः᳚ । पृत॑नाः । अरा॑तीः । तत् । अ॒ग्निः । आ॒ह॒ । तत् । उ॒ । सोमः॑ । आ॒ह॒ ।  । बृह॒स्पतिः॑ । स॒वि॒ता । तत् । मे॒ । आ॒ह॒ । पू॒षा । मा॒ । अ॒धा॒त् । सु॒कृ॒तस्येति॑ सु - कृ॒तस्य॑ । लो॒के ।  । यत् । अक्र॑न्दः । प्र॒थ॒मम् । जाय॑मानः । उ॒द्यन्नित्यु॑त्- यन्न् । स॒मु॒द्रात् । उ॒त । वा॒ । पुरी॑षात् ।  । श्ये॒नस्य॑ । प॒क्षा । ह॒रि॒णस्य॑ । बा॒हू इति॑ । उप॑स्तुत॒मित्युप॑ - स्तु॒त॒म् । जनि॑म । तत् । ते॒ । अ॒र्व॒न्न् ।  । अ॒पाम् । पृ॒ष्ठम् । अ॒सि॒ । योनिः॑ । अ॒ग्नेः । स॒मु॒द्रम् । अ॒भितः॑ । पिन्व॑मानम् ।  । वर्द्ध॑मानम् । म॒हः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}