{
  "id": "TS 4.2.2.1",
  "classification": {
    "kanda": "4",
    "prasna": "2",
    "anuvaka": "2",
    "panchasat": "1"
  },
  "header": "TS 4.2.2.1",
  "panchasatInfo": " 6",
  "padaCount": 50,
  "samhita": "दि॒वस्परि॑ प्रथ॒मं ज॑ज्ञे अ॒ग्निर॒स्मद् द्वि॒तीयं॒ परि॑ जा॒तवे॑दाः । तृ॒तीय॑म॒फ्सु नृ॒मणा॒ अज॑स्र॒मिन्धा॑न एनं जरते स्वा॒धीः ॥ वि॒द्मा ते॑ अग्ने त्रे॒धा त्र॒याणि॑ वि॒द्मा ते॒ सद्म॒ विभृ॑तं पुरु॒त्रा । वि॒द्मा ते॒ नाम॑ पर॒मं गुहा॒ यद्वि॒द्मा तमुथ्सं॒ ॅयत॑ आज॒गन्थ॑ ॥ स॒मु॒द्रे त्वा॑ नृ॒मणा॑ अ॒फ्स्व॑न्तर्नृ॒चक्षा॑ ईधे दि॒वो अ॑ग्न॒ ऊधन्न्॑ । तृ॒तीये᳚ त्वा॒ - [  ]",
  "pada": "दि॒वः । परीति॑ । प्र॒थ॒मम् । ज॒ज्ञे॒ । अ॒ग्निः । अ॒स्मत् । द्वि॒तीय᳚म् । परीति॑ । जा॒तवे॑दा॒ इति॑ जा॒त - वे॒दाः॒ ।  । तृ॒तीय᳚म् । अ॒फ्स्वित्य॑प्-सु । नृ॒मणा॒ इति॑ नृ - मनाः᳚ । अज॑स्रम् । इन्धा॑नः । ए॒न॒म् । ज॒र॒ते॒ । स्वा॒धीरिति॑ स्व-धीः ।  । वि॒द्म । ते॒ । अ॒ग्ने॒ । त्रे॒धा । त्र॒याणि॑ । वि॒द्म । ते॒ । सद्म॑ । विभृ॑त॒मिति॒ वि - भृ॒त॒म् । पु॒रु॒त्रेति॑ पुरु - त्रा ।  । वि॒द्म । ते॒ । नाम॑ । प॒र॒मम् । गुहा᳚ । यत् । वि॒द्म । तम् । उथ्स᳚म् । यतः॑ । आ॒ज॒गन्थेत्या᳚ - ज॒गन्थ॑ ।  । स॒मु॒द्रे । त्वा॒ । नृ॒मणा॒ इति॑ नृ - मनाः᳚ । अ॒फ्स्वित्य॑प्- सु । अ॒न्तः । नृ॒चक्षा॒ इति॑ नृ-चक्षाः᳚ । ई॒धे॒ । दि॒वः । अ॒ग्ने॒ । ऊधन्न्॑ ।  । तृ॒तीये᳚ । त्वा॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}