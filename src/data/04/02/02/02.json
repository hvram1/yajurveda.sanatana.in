{
  "id": "TS 4.2.2.2",
  "classification": {
    "kanda": "4",
    "prasna": "2",
    "anuvaka": "2",
    "panchasat": "2"
  },
  "header": "TS 4.2.2.2",
  "panchasatInfo": " 7",
  "padaCount": 50,
  "samhita": "रज॑सि तस्थि॒वाꣳ स॑मृ॒तस्य॒ योनौ॑ महि॒षा अ॑हिन्वन्न् ॥ अक्र॑न्दद॒ग्निः स्त॒नय॑न्निव॒ द्यौः क्षामा॒ रेरि॑हद्-वी॒रुधः॑ सम॒ञ्जन्न् । स॒द्यो ज॑ज्ञा॒नो वि हीमि॒द्धो अख्य॒दा रोद॑सी भा॒नुना॑ भात्य॒न्तः ॥ उ॒शिक् पा॑व॒को अ॑र॒तिः सु॑मे॒धा मर्ते᳚ष्व॒ग्निर॒मृतो॒ निधा॑यि । इय॑र्ति धू॒मम॑रु॒षं भरि॑भ्र॒दुच्छु॒क्रेण॑ शो॒चिषा॒ द्यामिन॑क्षत् ॥ विश्व॑स्य के॒तुर्भुव॑नस्य॒ गर्भ॒ आ - [  ]",
  "pada": "रज॑सि । त॒स्थि॒वाꣳस᳚म् । ऋ॒तस्य॑ । योनौ᳚ । म॒हि॒षाः । अ॒हि॒न्व॒न्न् ।  । अक्र॑न्दत् । अ॒ग्निः । स्त॒नयन्न्॑ । इ॒व॒ । द्यौः । क्षाम॑ । रेरि॑हत् । वी॒रुधः॑ । स॒म॒ञ्जन्निति॑ सं - अ॒ञ्जन्न् ।  । स॒द्यः । ज॒ज्ञा॒नः । वीति॑ । हि । ई॒म् । इ॒द्धः । अख्य॑त् । एति॑ । रोद॑सी॒ इति॑ । भा॒नुना᳚ । भा॒ति॒ । अ॒न्तः ।  । उ॒शिक् । पा॒व॒कः । अ॒र॒तिः । सु॒मे॒धा इति॑ सु - मे॒धाः । मर्ते॑षु । अ॒ग्निः । अ॒मृतः॑ । नीति॑ । धा॒यि॒ ।  । इय॑र्ति । धू॒मम् । अ॒रु॒षम् । भरि॑भ्रत् । उदिति॑ । शु॒क्रेण॑ । शो॒चिषा᳚ । द्याम् । इन॑क्षत् ।  । विश्व॑स्य । के॒तुः । भुव॑नस्य । गर्भः॑ । एति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}