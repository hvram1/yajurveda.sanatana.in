{
  "id": "TS 4.2.7.4",
  "classification": {
    "kanda": "4",
    "prasna": "2",
    "anuvaka": "7",
    "panchasat": "4"
  },
  "header": "TS 4.2.7.4",
  "panchasatInfo": " 32",
  "padaCount": 39,
  "samhita": "र॒यिं ॥ चितः॑ स्थ परि॒चित॑ ऊर्द्ध्व॒चितः॑ श्रयद्ध्वं॒ तया॑ दे॒वत॑याऽङ्गिर॒स्वद्-ध्रु॒वाः सी॑दत ॥ आ प्या॑यस्व॒ समे॑तु ते वि॒श्वतः॑ सोम॒ वृष्णि॑यं । भवा॒ वाज॑स्य सङ्ग॒थे ॥ सं ते॒ पयाꣳ॑सि॒ समु॑ यन्तु॒ वाजाः॒ सं ॅवृष्णि॑या-न्यभिमाति॒षाहः॑ । आ॒प्याय॑मानो अ॒मृता॑य सोम दि॒वि श्रवाꣳ॑स्युत्त॒मानि॑ धिष्व ॥",
  "pada": "र॒यिम् ।  । चितः॑ । स्थ॒ । प॒रि॒चित॒ इति॑ परि - चितः॑ । ऊ॒र्द्ध्व॒चित॒ इत्यू᳚र्द्ध्व - चितः॑ । श्र॒य॒द्ध्व॒म् । तया᳚ । दे॒वत॑या । अ॒ङ्गि॒र॒स्वत् । ध्रु॒वाः । सी॒द॒त॒ ।  । एति॑ । प्या॒य॒स्व॒ । समिति॑ । ए॒तु॒ । ते॒ । वि॒श्वतः॑ । सो॒म॒ । वृष्णि॑यम् ।  । भव॑ । वाज॑स्य । स॒ङ्ग॒थ इति॑ सं-ग॒थे ।  । समिति॑ । ते॒ । पयाꣳ॑सि । समिति॑ । उ॒ । य॒न्तु॒ । वाजाः᳚ । समिति॑ । वृष्णि॑यानि । अ॒भि॒मा॒ति॒षाह॒ इत्य॑भिमाति - साहः॑ ।  । आ॒प्याय॑मान॒ इत्या᳚ - प्याय॑मानः । अ॒मृता॑य । सो॒म॒ । दि॒वि । श्रवाꣳ॑सि । उ॒त्त॒मानीत्यु॑त् - त॒मानि॑ । धि॒ष्व॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}