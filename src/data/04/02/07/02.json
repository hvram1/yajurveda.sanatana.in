{
  "id": "TS 4.2.7.2",
  "classification": {
    "kanda": "4",
    "prasna": "2",
    "anuvaka": "7",
    "panchasat": "2"
  },
  "header": "TS 4.2.7.2",
  "panchasatInfo": " 30",
  "padaCount": 50,
  "samhita": "द॑द ऋ॒तस्य॒ धाम्नो॑ अ॒मृत॑स्य॒ योनेः᳚ । आ नो॒ गोषु॑ विश॒त्वौष॑धीषु॒ जहा॑मि से॒दिमनि॑रा॒ममी॑वां ॥ अग्ने॒ तव॒ श्रवो॒ वयो॒ महि॑ भ्राजन्त्य॒र्चयो॑ विभावसो ।बृह॑द्-भानो॒ शव॑सा॒ वाज॑मु॒क्थ्यं॑ दधा॑सि दा॒शुषे॑ कवे ॥ इ॒र॒ज्यन्न॑ग्ने प्रथयस्व ज॒न्तुभि॑र॒स्मे रायो॑ अमर्त्य । स द॑र्.श॒तस्य॒ वपु॑षो॒ वि रा॑जसि पृ॒णक्षि॑ सान॒सिꣳ र॒यिं ॥ ऊर्जो॑ नपा॒ज्जात॑वेदः सुश॒स्तिभि॒-र्मन्द॑स्व - [  ]",
  "pada": "द॒दे॒ । ऋ॒तस्य॑ । धाम्नः॑ । अ॒मृत॑स्य । योनेः᳚ ।  । एति॑ । नः॒ । गोषु॑ । वि॒श॒तु॒ । एति॑ । ओष॑धीषु । जहा॑मि । से॒दिम् । अनि॑राम् । अमी॑वाम् ।  । अग्ने᳚ । तव॑ । श्रवः॑ । वयः॑ । महि॑ । भ्रा॒ज॒न्ति॒ । अ॒र्चयः॑ । वि॒भा॒व॒सो॒ इति॑ विभा - व॒सो॒ ।  । बृह॑द्भानो॒ इति॒ बृह॑त् - भा॒नो॒ । शव॑सा । वाज᳚म् । उ॒क्थ्य᳚म् । दधा॑सि । दा॒शुषे᳚ । क॒वे॒ ।  । इ॒र॒ज्यन्न् । अ॒ग्ने॒ । प्र॒थ॒य॒स्व॒ । ज॒न्तुभि॒रिति॑ ज॒न्तु-भिः॒ । अ॒स्मे इति॑ । रायः॑ । अ॒म॒र्त्य॒ ।  । सः । द॒र्॒.श॒तस्य॑ । वपु॑षः । वीति॑ । रा॒ज॒सि॒ । पृ॒णक्षि॑ । सा॒न॒सिम् । र॒यिम् ।  । ऊर्जः॑ । न॒पा॒त् । जात॑वेद॒ इति॒ जात॑ - वे॒दः॒ । सु॒श॒स्तिभि॒रिति॑ सुश॒स्ति - भिः॒ । मन्द॑स्व । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}