{
  "id": "TS 4.2.9.3",
  "classification": {
    "kanda": "4",
    "prasna": "2",
    "anuvaka": "9",
    "panchasat": "3"
  },
  "header": "TS 4.2.9.3",
  "panchasatInfo": " 38",
  "padaCount": 50,
  "samhita": "-सि॒ सा मा॑ जिन्व ॥ मधु॒ वाता॑ ऋताय॒ते मधु॑ क्षरन्ति॒ सिन्ध॑वः । माद्ध्वी᳚र्नः स॒न्त्वोष॑धीः ॥ मधु॒ नक्त॑मु॒तोषसि॒ मधु॑म॒त् पार्थि॑वꣳ॒॒ रजः॑ । मधु॒ द्यौर॑स्तु नः पि॒ता ॥ मधु॑मान् नो॒ वन॒स्पति॒-र्मधु॑माꣳ अस्तु॒ सूर्यः॑ । माद्ध्वी॒र्गावो॑ भवन्तु नः ॥ म॒ही द्यौः पृ॑थि॒वी च॑ न इ॒मं ॅय॒ज्ञ्ं मि॑मिक्षतां । पि॒पृ॒तां नो॒ भरी॑मभिः ॥ तद्-विष्णोः᳚ पर॒मं - [  ]",
  "pada": "अ॒सि॒ । सा । मा॒ । जि॒न्व॒ ।  । मधु॑ । वाताः᳚ । ऋ॒ता॒य॒त इत्यृ॑त - य॒ते । मधु॑ । क्ष॒र॒न्ति॒ । सिन्ध॑वः ।  । माद्ध्वीः᳚ । नः॒ । स॒न्तु॒ । ओष॑धीः ।  । मधु॑ । नक्त᳚म् । उ॒त । उ॒षसि॑ । मधु॑म॒दिति॒ मधु॑ - म॒त् । पार्थि॑वम् । रजः॑ ।  । मधु॑ । द्यौः । अ॒स्तु॒ । नः॒ । पि॒ता ।  । मधु॑मा॒निति॒ मधु॑-मा॒न् । नः॒ । वन॒स्पतिः॑ । मधु॑मा॒निति॒ मधु॑ - मा॒न् । अ॒स्तु॒ । सूर्यः॑ ।  । माद्ध्वीः᳚ । गावः॑ । भ॒व॒न्तु॒ । नः॒ ।  । म॒ही । द्यौः । पृ॒थि॒वी । च॒ । नः॒ । इ॒मम् । य॒ज्ञम् । मि॒मि॒क्ष॒ता॒म् ।  । पि॒पृ॒ताम् । नः॒ । भरी॑मभि॒रिति॒ भरी॑म - भिः॒ ।  । तत् । विष्णोः᳚ । प॒र॒मम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}