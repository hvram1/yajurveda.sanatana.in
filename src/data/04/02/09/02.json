{
  "id": "TS 4.2.9.2",
  "classification": {
    "kanda": "4",
    "prasna": "2",
    "anuvaka": "9",
    "panchasat": "2"
  },
  "header": "TS 4.2.9.2",
  "panchasatInfo": " 37",
  "padaCount": 50,
  "samhita": "च॒रित्रा॑या॒-ग्निस्त्वा॒ऽभि पा॑तु म॒ह्या स्व॒स्त्या छ॒र्दिषा॒ शन्त॑मेन॒ तया॑ दे॒वत॑याऽङ्गिर॒स्वद्-ध्रु॒वा सी॑द ॥ काण्डा᳚त् काण्डात् प्र॒रोह॑न्ती॒ परु॑षःपरुषः॒ परि॑ । ए॒वा नो॑ दूर्वे॒ प्र त॑नु स॒हस्रे॑ण श॒तेन॑ च ॥ या श॒तेन॑ प्रत॒नोषि॑ स॒हस्रे॑ण वि॒रोह॑सि ।तस्या᳚स्ते देवीष्टके वि॒धेम॑ ह॒विषा॑ व॒यं ॥ अषा॑ढाऽसि॒ सह॑माना॒ सह॒स्वारा॑तीः॒ सह॑स्वारातीय॒तः सह॑स्व॒ पृत॑नाः॒ सह॑स्व पृतन्य॒तः । स॒हस्र॑वीर्या - [  ]",
  "pada": "च॒रित्रा॑य । अ॒ग्निः । त्वा॒ । अ॒भीति॑ । पा॒तु॒ । म॒ह्या । स्व॒स्त्या । छ॒र्दिषा᳚ । शन्त॑मे॒नेति॒ शं - त॒मे॒न॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ ।  । काण्डा᳚त्काण्डा॒दिति॒ काण्डा᳚त् - का॒ण्डा॒त् । प्र॒रोह॒न्तीति॑ प्र - रोह॑न्ती । परु॑षःपरुष॒ इति॒ परु॑षः-प॒रु॒षः॒ । परि॑ ।  । ए॒वा । नः॒ । दू॒र्वे॒ । प्रेति॑ । त॒नु॒ । स॒हस्रे॑ण । श॒तेन॑ । च॒ ।  । या । श॒तेन॑ । प्र॒त॒नोषीति॑ प्र - त॒नोषि॑ । स॒हस्रे॑ण । वि॒रोह॒सीति॑ वि-रोह॑सि ।  । तस्याः᳚ । ते॒ । दे॒वि॒ । इ॒ष्ट॒के॒ । वि॒धेम॑ । ह॒विषा᳚ । व॒यम् ।  । अषा॑ढा । अ॒सि॒ । सह॑माना । सह॑स्व । अरा॑तीः । सह॑स्व । अ॒रा॒ती॒य॒तः । सह॑स्व । पृत॑नाः । सह॑स्व । पृ॒त॒न्य॒तः ।  । स॒हस्र॑वी॒र्येति॑ स॒हस्र॑ - वी॒र्या॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}