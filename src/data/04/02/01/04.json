{
  "id": "TS 4.2.1.4",
  "classification": {
    "kanda": "4",
    "prasna": "2",
    "anuvaka": "1",
    "panchasat": "4"
  },
  "header": "TS 4.2.1.4",
  "panchasatInfo": " 4",
  "padaCount": 50,
  "samhita": "ॅवि म॑द्ध्य॒मꣳ श्र॑थाय । अथा॑ व॒यमा॑दित्य व्र॒ते तवाना॑गसो॒ अदि॑तये स्याम ॥ आ त्वा॑ऽहार्.ष-म॒न्तर॑भूर्द्ध्रु॒वस्ति॒ष्ठा ऽवि॑चाचलिः । विश॑स्त्वा॒ सर्वा॑ वाञ्छन्त्व॒स्मिन् रा॒ष्ट्रमधि॑ श्रय ॥अग्ने॑ बृ॒हन्नु॒षसा॑मू॒र्द्ध्वो अ॑स्थान्निर्जग्मि॒वान्-तम॑सो॒ ज्योति॒षाऽऽगा᳚त् । अ॒ग्निर्भा॒नुना॒ रुश॑ता॒ स्वङ्ग॒ आ जा॒तो विश्वा॒ सद्मा᳚न्यप्राः ॥ सीद॒ त्वं मा॒तुर॒स्या - [  ]",
  "pada": "वीति॑ । म॒द्ध्य॒मम् । श्र॒था॒य॒ ।  । अथ॑ । व॒यम् । आ॒दि॒त्य॒ । व्र॒ते । तव॑ । अना॑गसः । अदि॑तये । स्या॒म॒ ।  । एति॑ । त्वा॒ । अ॒हा॒र्॒.ष॒म् । अ॒न्तः । अ॒भूः॒ । ध्रु॒वः । ति॒ष्ठ॒ । अवि॑चाचलि॒रित्यवि॑ - चा॒च॒लिः॒ ।  । विशः॑ । त्वा॒ । सर्वाः᳚ । वा॒ञ्छ॒न्तु॒ । अ॒स्मिन्न् । रा॒ष्ट्रम् । अधीति॑ । श्र॒य॒ ।  । अग्रे᳚ । बृ॒हन्न् । उ॒षसा᳚म् । ऊ॒र्द्ध्वः । अ॒स्था॒त् । नि॒र्ज॒ग्मि॒वानिति॑ निः - ज॒ग्मि॒वान् । तम॑सः । ज्योति॑षा । एति॑ । अ॒गा॒त् ।  । अ॒ग्निः । भा॒नुना᳚ । रुश॑ता । स्वङ्ग॒ इति॑ सु - अङ्गः॑ । एति॑ । जा॒तः । विश्वा᳚ । सद्मा॑नि । अ॒प्राः॒ ।  । सीद॑ । त्वम् । मा॒तुः । अ॒स्याः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}