{
  "id": "TS 4.2.1.3",
  "classification": {
    "kanda": "4",
    "prasna": "2",
    "anuvaka": "1",
    "panchasat": "3"
  },
  "header": "TS 4.2.1.3",
  "panchasatInfo": " 3",
  "padaCount": 50,
  "samhita": "अङ्गिरः श॒तं ते॑ सन्त्वा॒वृतः॑ स॒हस्रं॑ त उपा॒वृतः॑ । तासां॒ पोष॑स्य॒ पोषे॑ण॒ पुन॑र्नो न॒ष्टमा कृ॑धि॒ पुन॑र्नो र॒यिमा कृ॑धि ॥ पुन॑रू॒र्जा निव॑र्तस्व॒ पुन॑रग्न इ॒षाऽऽयु॑षा । पुन॑र्नः पाहि वि॒श्वतः॑ ॥ स॒ह र॒य्या नि व॑र्त॒स्वाग्ने॒ पिन्व॑स्व॒ धार॑या । वि॒श्वफ्स्नि॑या वि॒श्व त॒स्परि॑ ॥ उदु॑त्त॒मं ॅव॑रुण॒ पाश॑ म॒स्मदवा॑ध॒मं - [  ]",
  "pada": "अ॒ङ्गि॒रः॒ । श॒तम् । ते॒ । स॒न्तु॒ । आ॒वृत॒ इत्या᳚-वृतः॑ । स॒हस्र᳚म् । ते॒ । उ॒पा॒वृत॒ इत्यु॑प-आ॒वृतः॑ ।  । तासा᳚म् । पोष॑स्य । पोषे॑ण । पुनः॑ । नः॒ । न॒ष्टम् । एति॑ । कृ॒धि॒ । पुनः॑ । नः॒ । र॒यिम् । एति॑ । कृ॒धि॒ ।  । पुनः॑ । ऊ॒र्जा । नीति॑ । व॒र्त॒स्व॒ । पुनः॑ । अ॒ग्ने॒ । इ॒षा । आयु॑षा ।  । पुनः॑ । नः॒ । पा॒हि॒ । वि॒श्वतः॑ ।  । स॒ह । र॒य्या । नीति॑ । व॒र्त॒स्व॒ । अग्ने᳚ । पिन्व॑स्व । धार॑या ।  । वि॒श्वफ्स्नि॒येति॑ वि॒श्व-फ्स्नि॒या॒ । वि॒श्वतः॑ । परि॑ ।  । उदिति॑ । उ॒त्त॒ममित्यु॑त्-त॒मम् । व॒रु॒ण॒ । पाश᳚म् । अ॒स्मत् । अवेति॑ । अ॒ध॒मम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}