{
  "id": "TS 4.2.5.1",
  "classification": {
    "kanda": "4",
    "prasna": "2",
    "anuvaka": "5",
    "panchasat": "1"
  },
  "header": "TS 4.2.5.1",
  "panchasatInfo": " 18",
  "padaCount": 50,
  "samhita": "समि॑तꣳ॒॒ सङ्क॑ल्पेथाꣳ॒॒ संप्रि॑यौ रोचि॒ष्णू सु॑मन॒स्यमा॑नौ । इष॒मूर्ज॑म॒भि सं॒ॅवसा॑नौ॒ सं ॅवां॒ मनाꣳ॑सि॒ सं ॅव्र॒ता समु॑ चि॒त्तान्याऽक॑रं ॥ अग्ने॑ पुरीष्याधि॒पा भ॑वा॒ त्वं नः॑ । इष॒मूर्जं॒ ॅयज॑मानाय धेहि ॥ पु॒री॒ष्य॑स्त्वम॑ग्ने रयि॒मान् पु॑ष्टि॒माꣳ अ॑सि । शि॒वाः कृ॒त्वा दिशः॒ सर्वाः॒ स्वां ॅयोनि॑मि॒हाऽस॑दः ॥ भव॑तं नः॒ सम॑नसौ॒ समो॑कसा - [  ]",
  "pada": "समिति॑ । इ॒त॒म् । समिति॑ । क॒ल्पे॒था॒म् । संप्रि॑या॒विति॒ सं - प्रि॒यौ॒ । रो॒चि॒ष्णू इति॑ । सु॒म॒न॒स्यमा॑ना॒विति॑ सु - म॒न॒स्यमा॑नौ ।  । इष᳚म् । ऊर्ज᳚म् । अ॒भीति॑ । सं॒ॅवसा॑ना॒विति॑ सं - वसा॑नौ । समिति॑ । वा॒म् । मनाꣳ॑सि । समिति॑ । व्र॒ता । समिति॑ । उ॒ । चि॒त्तानि॑ । एति॑ । अ॒क॒र॒म् ।  । अग्ने᳚ । पु॒री॒ष्य॒ । अ॒धि॒पा इत्य॑धि - पाः । भ॒व॒ । त्वम् । नः॒ ।  । इष᳚म् । ऊर्ज᳚म् । यज॑मानाय । धे॒हि॒ ।  । पु॒री॒ष्यः॑ । त्वम् । अ॒ग्ने॒ । र॒यि॒मानिति॑ रयि - मान् । पु॒ष्टि॒मानिति॑ पुष्टि-मान् । अ॒सि॒ ।  । शि॒वाः । कृ॒त्वा । दिशः॑ । सर्वाः᳚ । स्वाम् । योनि᳚म् । इ॒ह । एति॑ । अ॒स॒दः॒ ।  । भव॑तम् । नः॒ । सम॑नसा॒विति॒ स - म॒न॒सौ॒ । समो॑कसा॒विति॒ सं - ओ॒क॒सौ॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}