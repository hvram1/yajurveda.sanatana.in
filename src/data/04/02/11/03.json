{
  "id": "TS 4.2.11.3",
  "classification": {
    "kanda": "4",
    "prasna": "2",
    "anuvaka": "11",
    "panchasat": "3"
  },
  "header": "TS 4.2.11.3",
  "panchasatInfo": " 48 ",
  "padaCount": 61,
  "samhita": "को अ॒द्य यु॑ङ्क्ते धु॒रि गा ऋ॒तस्य॒ शिमी॑वतो भा॒मिनो॑ दुर्.हृणा॒यून् । आ॒सन्नि॑षून्. हृ॒थ्स्वसो॑ मयो॒भून्. य ए॑षां भृ॒त्यामृ॒णध॒थ् स जी॑वात् ॥ अग्ने॒ नया > 3, ऽऽदे॒वानाꣳ॒॒ >4, शन्नो॑ भवन्तु॒ > 5, वाजे॑वाजे>6 । अ॒फ्स्व॑ग्ने॒ सधि॒ष्टव॒ सौष॑धी॒रनु॑ रुद्ध्यसे । गर्भे॒ सञ्जा॑यसे॒ पुनः॑ ॥ वृषा॑ सोम द्यु॒माꣳ अ॑सि॒ वृषा॑ देव॒ वृष॑व्रतः । वृषा॒ धर्मा॑णि दधिषे ॥ इ॒मं मे॑ ( ) वरुण॒ > 7, तत्त्वा॑ यामि॒>8, त्वं नो॑ अग्ने॒>9, स त्वं नो॑ अग्ने> 10 ॥",
  "pada": "कः । अ॒द्य । यु॒ङ्क्ते॒ । धु॒रि । गाः । ऋ॒तस्य॑ । शिमी॑वतः । भा॒मिनः॑ । दु॒र्॒.हृ॒णा॒यूनिति॑ दुः - हृ॒णा॒यून् ।  । आ॒सन्नि॑षू॒नित्या॒सन्न् - इ॒षू॒न् । हृ॒थ्स्वस॒ इति॑ हृथ्सु - असः॑ । म॒यो॒भूनिति॑ मयः - भून् । यः । ए॒षा॒म् । भृ॒त्याम् । ऋ॒णध॑त् । सः । जी॒वा॒त् ।  । अग्ने᳚ । नय॑ । एति॑ । दे॒वाना᳚म् । शम् । नः॒ । भ॒व॒न्तु॒ । वाजे॑वाज॒ इति॒ वाजे᳚ - वा॒जे॒ ।  । अ॒फ्स्वित्य॑प्- सु । अ॒ग्ने॒ । सधिः॑ । तव॑ । सः । ओष॑धीः । अन्विति॑ । रु॒द्ध्य॒से॒ ।  । गर्भे᳚ । सन्न् । जा॒य॒से॒ । पुनः॑ ।  । वृषा᳚ । सो॒म॒ । द्यु॒मानिति॑ द्यु-मान् । अ॒सि॒ । वृषा᳚ । दे॒व॒ । वृष॑व्रत॒ इति॒ वृष॑-व्र॒तः॒ ।  । वृषा᳚ । धर्मा॑णि । द॒धि॒षे॒ ।  । इ॒मम् । मे॒ ( ) । व॒रु॒ण॒ । तत् । त्वा॒ । या॒मि॒ । त्वम् । नः॒ । अ॒ग्ने॒ । सः । त्वम् । नः॒ । अ॒ग्ने॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}