{
  "id": "TS 4.2.11.1",
  "classification": {
    "kanda": "4",
    "prasna": "2",
    "anuvaka": "11",
    "panchasat": "1"
  },
  "header": "TS 4.2.11.1",
  "panchasatInfo": " 46 ",
  "padaCount": 50,
  "samhita": "इन्द्रा᳚ग्नी रोच॒ना दि॒वः परि॒ वाजे॑षु भूषथः । तद्वां᳚ चेति॒ प्रवी॒र्यं᳚ ॥ श्नथ॑द्-वृ॒त्रमु॒त स॑नोति॒ वाज॒मिन्द्रा॒ यो अ॒ग्नी सहु॑री सप॒र्यात् । इ॒र॒ज्यन्ता॑ वस॒व्य॑स्य॒ भूरेः॒ सह॑स्तमा॒ सह॑सा वाज॒यन्ता᳚ ॥ प्र च॑र्.ष॒णिभ्यः॑ पृतना॒ हवे॑षु॒ प्र पृ॑थि॒व्या रि॑रिचाथे दि॒वश्च॑ । प्र सिन्धु॑भ्यः॒ प्रगि॒रिभ्यो॑ महि॒त्वा प्रेन्द्रा᳚ग्नी॒ विश्वा॒ भुव॒नाऽत्य॒न्या ॥ मरु॑तो॒ यस्य॒ हि - [  ]",
  "pada": "इन्द्रा᳚ग्नी॒ इतीन्द्र॑ - अ॒ग्नी॒ । रो॒च॒ना । दि॒वः । परीति॑ । वाजे॑षु । भू॒ष॒थः॒ ।  । तत् । वा॒म् । चे॒ति॒ । प्रेति॑ । वी॒र्य᳚म् ।  । श्नथ॑त् । वृ॒त्रम् । उ॒त । स॒नो॒ति॒ । वाज᳚म् । इन्द्रा᳚ । यः । अ॒ग्नी इति॑ । सहु॑री॒ इति॒ स - हु॒री॒ । स॒प॒र्यात् ।  । इ॒र॒ज्यन्ता᳚ । व॒स॒व्य॑स्य । भूरेः᳚ । सह॑स्त॒मेति॒ सहः॑ - त॒मा॒ । सह॑सा । वा॒ज॒यन्तेति॑ वाज - यन्ता᳚ ।  । प्रेति॑ । च॒र्॒.ष॒णिभ्य॒ इति॑ चर्.ष॒णि-भ्यः॒ । पृ॒त॒ना॒ । हवे॑षु । प्रेति॑ । पृ॒थि॒व्याः । रि॒रि॒चा॒थे॒ इति॑ । दि॒वः । च॒ ।  । प्रेति॑ । सिन्धु॑भ्य॒ इति॒ सिन्धु॑ - भ्यः॒ । प्रेति॑ । गि॒रिभ्य॒ इति॑ गि॒रि - भ्यः॒ । म॒हि॒त्वेति॑ महि - त्वा । प्रेति॑ । इ॒न्द्रा॒ग्नी॒ इती᳚न्द्र - अ॒ग्नी॒ । विश्वा᳚ । भुव॑ना । अतीति॑ । अ॒न्या ।  । मरु॑तः । यस्य॑ । हि । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}