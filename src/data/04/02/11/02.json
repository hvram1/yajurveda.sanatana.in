{
  "id": "TS 4.2.11.2",
  "classification": {
    "kanda": "4",
    "prasna": "2",
    "anuvaka": "11",
    "panchasat": "2"
  },
  "header": "TS 4.2.11.2",
  "panchasatInfo": " 47",
  "padaCount": 50,
  "samhita": "क्षये॑ पा॒था दि॒वो वि॑महसः । स सु॑गो॒पात॑मो॒ जनः॑ ॥ य॒ज्ञिर्वा॑ यज्ञ्वाहसो॒ विप्र॑स्य वा मती॒नां । मरु॑तः शृणु॒ता हवं᳚ ॥ श्रि॒यसे॒ कं भा॒नुभिः॒ सं मि॑मिक्षिरे॒ ते र॒श्मिभि॒स्त ऋक्व॑भिः सुखा॒दयः॑ । ते वाशी॑मन्त इ॒ष्मिणो॒ अभी॑रवो वि॒द्रे प्रि॒यस्य॒ मारु॑तस्य॒ धाम्नः॑ ॥ अव॑ ते॒ हेड॒> 1, उदु॑त्त॒मं >2 ॥ कया॑ नश्चि॒त्र आ भु॑वदू॒ती स॒दा वृ॑धः॒ सखा᳚ । कया॒ शचि॑ष्ठया वृ॒ता ॥",
  "pada": "क्षये᳚ । पा॒थ । दि॒वः । वि॒म॒ह॒स॒ इति॑ वि - म॒ह॒सः॒ ।  । सः । सु॒गो॒पात॑म॒ इति॑ सुगो॒प - त॒मः॒ । जनः॑ ।  । य॒ज्ञैः । वा॒ । य॒ज्ञ॒वा॒ह॒स॒ इति॑ यज्ञ - वा॒ह॒सः॒ । विप्र॑स्य । वा॒ । म॒ती॒नाम् ।  । मरु॑तः । शृ॒णु॒त । हव᳚म् ।  । श्रि॒यसे᳚ । कम् । भा॒नुभि॒रिति॑ भा॒नु - भिः॒ । समिति॑ । मि॒मि॒क्षि॒रे॒ । ते । र॒श्मिभि॒रिति॑ र॒श्मि - भिः॒ । ते । ऋक्व॑भि॒रित्यृक्व॑ - भिः॒ । सु॒खा॒दय॒ इति॑ सु - खा॒दयः॑ ।  । ते । वाशी॑मन्त॒ इति॒ वाशि॑ - म॒न्तः॒ । इ॒ष्मिणः॑ । अभी॑रवः । वि॒द्रे । प्रि॒यस्य॑ । मारु॑तस्य । धाम्नः॑ ।  । अवेति॑ । ते॒ । हेडः॑ । उदिति॑ । उ॒त्त॒ममित्यु॑त् - त॒मम् ।  । कया᳚ । नः॒ । चि॒त्रः । एति॑ । भु॒व॒त् । ऊ॒ती । स॒दावृ॑ध॒ इति॑ स॒दा - वृ॒धः॒ । सखा᳚ ।  । कया᳚ । शचि॑ष्ठया । वृ॒ता ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}