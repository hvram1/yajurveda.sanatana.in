{
  "id": "TS 4.2.4.2",
  "classification": {
    "kanda": "4",
    "prasna": "2",
    "anuvaka": "4",
    "panchasat": "2"
  },
  "header": "TS 4.2.4.2",
  "panchasatInfo": " 15",
  "padaCount": 50,
  "samhita": "संप्रि॑यः॒ संप्रि॑यास्त॒नुवो॒ मम॑ ॥ अ॒यꣳ सो अ॒ग्निर्यस्मि॒न्थ्-सोम॒मिन्द्रः॑ सु॒तं द॒धे ज॒ठरे॑ वावशा॒नः । स॒ह॒स्रियं॒ ॅवाज॒मत्यं॒ न सप्तिꣳ॑ सस॒वान्थ्-सन्थ्-स्तू॑यसे जातवेदः ॥ अग्ने॑ दि॒वो अर्ण॒मच्छा॑ जिगा॒स्यच्छा॑ दे॒वाꣳ ऊ॑चिषे॒ धिष्णि॑या॒ ये । याः प॒रस्ता᳚द्-रोच॒ने सूर्य॑स्य॒ याश्चा॒ वस्ता॑-दुप॒तिष्ठ॑न्त॒ आपः॑ ॥ अग्ने॒ यत् ते॑ दि॒वि वर्चः॑ पृथि॒व्यां ॅयदोष॑धीष्व॒ - [  ]",
  "pada": "संप्रि॑य॒ इति॒ सं-प्रि॒यः॒ । संप्रि॑या॒ इति॒ सं - प्रि॒याः॒ । त॒नुवः॑ । मम॑ ।  । अ॒यम् । सः । अ॒ग्निः । यस्मिन्न्॑ । सोम᳚म् । इन्द्रः॑ । सु॒तम् । द॒धे । ज॒ठरे᳚ । वा॒व॒शा॒नः ।  । स॒ह॒स्रिय᳚म् । वाज᳚म् । अत्य᳚म् । न । सप्ति᳚म् । स॒स॒वानिति॑ स - स॒वान् । सन्न् । स्तू॒य॒से॒ । जा॒त॒वे॒द॒ इति॑ जात - वे॒दः॒ ।  । अग्ने᳚ । दि॒वः । अर्ण᳚म् । अच्छ॑ । जि॒गा॒सि॒ । अच्छ॑ । दे॒वान् । ऊ॒चि॒षे॒ । धिष्णि॑याः । ये ।  । याः । प॒रस्ता᳚त् । रो॒च॒ने । सूर्य॑स्य । याः । च॒ । अ॒वस्ता᳚त् । उ॒प॒तिष्ठ॑न्त॒ इत्यु॑प - तिष्ठ॑न्ते । आपः॑ ।  । अग्ने᳚ । यत् । ते॒ । दि॒वि । वर्चः॑ । पृ॒थि॒व्याम् । यत् । ओष॑धीषु । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}