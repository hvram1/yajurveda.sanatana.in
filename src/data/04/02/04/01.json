{
  "id": "TS 4.2.4.1",
  "classification": {
    "kanda": "4",
    "prasna": "2",
    "anuvaka": "4",
    "panchasat": "1"
  },
  "header": "TS 4.2.4.1",
  "panchasatInfo": " 14",
  "padaCount": 50,
  "samhita": "अपे॑त॒ वीत॒ वि च॑ सर्प॒तातो॒ येऽत्र॒ स्थ पु॑रा॒णा ये च॒ नूत॑नाः । अदा॑दि॒दं ॅय॒मो॑ऽव॒सानं॑ पृथि॒व्या अक्र॑न्नि॒मं पि॒तरो॑ लो॒कम॑स्मै ॥ अ॒ग्नेर्भस्मा᳚स्य॒ग्नेः पुरी॑षमसि स॒ज्ञांन॑मसि काम॒धर॑णं॒ मयि॑ ते काम॒धर॑णं भूयात् ॥ सं ॅया वः॑ प्रि॒यास्त॒नुवः॒ सं प्रि॒या हृद॑यानि वः । आ॒त्मा वो॑ अस्तु॒ - [  ]",
  "pada": "अपेति॑ । इ॒त॒ । वीति॑ । इ॒त॒ । वीति॑ । च॒ । स॒र्प॒त॒ । अतः॑ । ये । अत्र॑ । स्थ । पु॒रा॒णाः । ये । च॒ । नूत॑नाः ।  । अदा᳚त् । इ॒दम् । य॒मः । अ॒व॒सान॒मित्य॑व - सान᳚म् । पृ॒थि॒व्याः । अक्रन्न्॑ । इ॒मम् । पि॒तरः॑ । लो॒कम् । अ॒स्मै॒ ।  । अ॒ग्नेः । भस्म॑ । अ॒सि॒ । अ॒ग्नेः । पुरी॑षम् । अ॒सि॒ । सं॒.ज्ञान॒मिति॑ सं - ज्ञान᳚म् । अ॒सि॒ । का॒म॒धर॑ण॒मिति॑ काम - धर॑णम् । मयि॑ । ते॒ । का॒म॒धर॑ण॒मिति॑ काम - धर॑णम् । भू॒या॒त् ।  । समिति॑ । याः । वः॒ । प्रि॒याः । त॒नुवः॑ । समिति॑ । प्रि॒या । हृद॑यानि । वः॒ ।  । आ॒त्मा । वः॒ । अ॒स्तु॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}