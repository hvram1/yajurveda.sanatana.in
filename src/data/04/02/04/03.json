{
  "id": "TS 4.2.4.3",
  "classification": {
    "kanda": "4",
    "prasna": "2",
    "anuvaka": "4",
    "panchasat": "3"
  },
  "header": "TS 4.2.4.3",
  "panchasatInfo": " 16",
  "padaCount": 50,
  "samhita": "-ऽफ्सु वा॑ यजत्र । येना॒न्तरि॑क्ष-मु॒र्वा॑त॒तन्थ॑ त्वे॒षः स भा॒नुर॑र्ण॒वो नृ॒चक्षाः᳚ ॥ पु॒री॒ष्या॑सो अ॒ग्नयः॑ प्राव॒णेभिः॑ स॒जोष॑सः । जु॒षन्ताꣳ॑ ह॒व्यमाहु॑तमनमी॒वा इषो॑ म॒हीः ॥ इडा॑मग्ने पुरु॒दꣳ सꣳ॑ स॒निं गोः श॑श्वत्त॒मꣳ हव॑मानाय साध । स्यान्नः॑ सू॒नुस्तन॑यो वि॒जावाऽग्ने॒ सा ते॑ सुम॒तिर्भू᳚त्व॒स्मे ॥ अ॒यं ते॒ योनि॑र्. ऋ॒त्वियो॒ यतो॑ जा॒तो अरो॑चथाः । तं जा॒न - [  ]",
  "pada": "अ॒फ्स्वित्य॑प् - सु । वा॒ । य॒ज॒त्र॒ ।  । येन॑ । अ॒न्तरि॑क्षम् । उ॒रु । आ॒त॒तन्थेत्या᳚ - त॒तन्थ॑ । त्वे॒षः । सः । भा॒नुः । अ॒र्ण॒वः । नृ॒चक्षा॒ इति॑ नृ - चक्षाः᳚ ।  । पु॒री॒ष्या॑सः । अ॒ग्नयः॑ । प्रा॒व॒णेभि॒रिति॑ प्र - व॒नेभिः॑ । स॒जोष॑स॒ इति॑ स - जोष॑सः ।  । जु॒षन्ता᳚म् । ह॒व्यम् । आहु॑त॒मित्या - हु॒त॒म् । अ॒न॒मी॒वाः । इषः॑ । म॒हीः ।  । इडा᳚म् । अ॒ग्ने॒ । पु॒रु॒दꣳस॒मिति॑ पुरु - दꣳस᳚म् । स॒निम् । गोः । श॒श्व॒त्त॒ममिति॑ शश्वत् - त॒मम् । हव॑मानाय । सा॒ध॒ ।  । स्यात् । नः॒ । सू॒नुः । तन॑यः । वि॒जावेति॑ वि - जावा᳚ । अग्ने᳚ । सा । ते॒ । सु॒म॒तिरिति॑ सु-म॒तिः । भू॒तु॒ । अ॒स्मे इति॑ ।  । अ॒यम् । ते॒ । योनिः॑ । ऋ॒त्वियः॑ । यतः॑ । जा॒तः । अरो॑चथाः ।  । तम् । जा॒नन्न् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}