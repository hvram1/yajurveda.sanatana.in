{
  "id": "TS 4.1.11.4",
  "classification": {
    "kanda": "4",
    "prasna": "1",
    "anuvaka": "11",
    "panchasat": "4"
  },
  "header": "TS 4.1.11.4",
  "panchasatInfo": " 46",
  "padaCount": 58,
  "samhita": "रेज॑ते अग्ने पृथि॒वी म॒खेभ्यः॑ ॥ विश्वे॑ दे॒वा >5, विश्वे॑ देवाः >6 ॥ द्यावा॑ नः पृथि॒वी इ॒मꣳ सि॒द्ध्रम॒द्य दि॑वि॒स्पृशं᳚ । य॒ज्ञ्ं दे॒वेषु॒ यच्छतां ॥ प्र पू᳚र्व॒जे पि॒तरा॒ नव्य॑सीभिर्गी॒र्भिः कृ॑णुद्ध्वꣳ॒॒ सद॑ने ऋ॒तस्य॑ । आ नो᳚ द्यावापृथिवी॒ दैव्ये॑न॒ जने॑न यातं॒ महि॑ वां॒ ॅवरू॑थं ॥ अ॒ग्निꣳ स्तोमे॑न बोधय समिधा॒नो अम॑र्त्यं । ह॒व्या दे॒वेषु॑ नो दधत् ॥ स ह॑व्य॒वाडम॑र्त्य उ॒शिग्दू॒तश्चनो॑हितः ( ) । अ॒ग्निर्द्धि॒या समृ॑ण्वति ॥ शन्नो॑ भवन्तु॒>7 , वाजे॑वाजे> 8 ॥",
  "pada": "रेज॑ते । अ॒ग्ने॒ । पृ॒थि॒वी । म॒खेभ्यः॑ ।  । विश्वे᳚ । दे॒वाः । विश्वे᳚ । दे॒वाः॒ ।  । द्यावा᳚ । नः॒ । पृ॒थि॒वी इति॑ । इ॒मम् । सि॒द्ध्रम् । अ॒द्य । दि॒वि॒स्पृश॒मिति॑ दिवि - स्पृश᳚म् ।  । य॒ज्ञम् । दे॒वेषु॑ । य॒च्छ॒ता॒म् ।  । प्रेति॑ । पू॒र्व॒जे इति॑ पूर्व-जे । पि॒तरा᳚ । नव्य॑सीभिः । गी॒र्भिः । कृ॒णु॒द्ध्व॒म् । सद॑ने॒ इति॑ । ऋ॒तस्य॑ ।  । एति॑ । नः॒ । द्या॒वा॒पृ॒थि॒वी॒ इति॑ द्यावा-पृ॒थि॒वी॒ । दैव्ये॑न । जने॑न । या॒त॒म् । महि॑ । वा॒म् । वरू॑थम् ।  । अ॒ग्निम् । स्तोमे॑न । बो॒ध॒य॒ । स॒मि॒धा॒न इति॑ सं - इ॒धा॒नः । अम॑र्त्यम् ।  । ह॒व्या । दे॒वेषु॑ । नः॒ । द॒ध॒त् ।  । सः । ह॒व्य॒वाडिति॑ हव्य - वाट् । अम॑र्त्यः । उ॒शिक् । दू॒तः । चनो॑हितः ( ) ।  । अ॒ग्निः । धि॒या । समिति॑ । ऋ॒ण्व॒ति॒ ।  । शम् । नः॒ । भ॒व॒न्तु॒ । वाजे॑वाज॒ इति॒ वाजे᳚ - वा॒जे॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}