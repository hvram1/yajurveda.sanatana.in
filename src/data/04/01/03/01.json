{
  "id": "TS 4.1.3.1",
  "classification": {
    "kanda": "4",
    "prasna": "1",
    "anuvaka": "3",
    "panchasat": "1"
  },
  "header": "TS 4.1.3.1",
  "panchasatInfo": " 10",
  "padaCount": 50,
  "samhita": "दे॒वस्य॑ त्वा सवि॒तुः प्र॑स॒वे᳚ऽश्विनो᳚ र्बा॒हुभ्यां᳚ पू॒ष्णो हस्ता᳚भ्यां पृथि॒व्याः स॒धस्थे॒ऽग्निं पु॑री॒ष्य॑-मङ्गिर॒स्वत् ख॑नामि ॥ ज्योति॑ष्मन्तं त्वाऽग्ने सु॒प्रती॑क॒मज॑स्रेण भा॒नुना॒ दीद्या॑नं । शि॒वं प्र॒जाभ्योऽहिꣳ॑ सन्तं पृथि॒व्याः स॒धस्थे॒ऽग्निं पु॑री॒ष्य॑ -मङ्गिर॒स्वत् ख॑नामि ॥ अ॒पां पृ॒ष्ठम॑सि स॒प्रथा॑ उ॒र्व॑ग्निं भ॑रि॒ष्यदप॑रावपिष्ठं । वर्द्ध॑मानं म॒ह आ च॒ पुष्क॑रं दि॒वो मात्र॑या वरि॒णा प्र॑थस्व ॥ शर्म॑ च स्थो॒- [  ]",
  "pada": "दे॒वस्य॑ । त्वा॒ । स॒वि॒तुः । प्र॒स॒व इति॑ प्र - स॒वे । अ॒श्विनोः᳚ । बा॒हुभ्या॒मिति॑ बा॒हु - भ्या॒म् । पू॒ष्णः । हस्ता᳚भ्याम् । पृ॒थि॒व्याः । स॒धस्थ॒ इति॑ स॒ध - स्थे॒ । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । ख॒ना॒मि॒ ।  । ज्योति॑ष्मन्तम् । त्वा॒ । अ॒ग्ने॒ । सु॒प्रती॑क॒मिति॑ सु - प्रती॑कम् । अज॑स्रेण । भा॒नुना᳚ । दीद्या॑नम् ।  । शि॒वम् । प्र॒जाभ्य॒ इति॑ प्र - जाभ्यः॑ । अहिꣳ॑सन्तम् । पृ॒थि॒व्याः । स॒धस्थ॒ इति॑ स॒ध - स्थे॒ । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । ख॒ना॒मि॒ ।  । अ॒पाम् । पृ॒ष्ठम् । अ॒सि॒ । स॒प्रथा॒ इति॑ स - प्रथाः᳚ । उ॒रु । अ॒ग्निम् । भ॒रि॒ष्यत् । अप॑रावपिष्ठ॒मित्यप॑रा - व॒पि॒ष्ठ॒म् ।  । वर्द्ध॑मानम् । म॒हः । एति॑ । च॒ । पुष्क॑रम् । दि॒वः । मात्र॑या । व॒रि॒णा । प्र॒थ॒स्व॒ ।  । शर्म॑ । च॒ । स्थः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}