{
  "id": "TS 4.1.3.3",
  "classification": {
    "kanda": "4",
    "prasna": "1",
    "anuvaka": "3",
    "panchasat": "3"
  },
  "header": "TS 4.1.3.3",
  "panchasatInfo": " 12",
  "padaCount": 50,
  "samhita": "अथ॑र्वणः । वृ॒त्र॒हणं॑ पुरन्द॒रं ॥ तमु॑ त्वा पा॒थ्यो वृषा॒ समी॑धे दस्यु॒हन्त॑मं । ध॒न॒ञ्ज॒यꣳ रणे॑रणे ॥ सीद॑ होतः॒ स्व उ॑ लो॒के चि॑कि॒त्वान्थ् सा॒दया॑ य॒ज्ञ्ꣳ सु॑कृ॒तस्य॒ योनौ᳚ । दे॒वा॒वीर्दे॒वान्. ह॒विषा॑ यजा॒स्यग्ने॑ बृ॒हद्-यज॑माने॒ वयो॑ धाः ॥ नि होता॑ होतृ॒षद॑ने॒ विदा॑नस्त्वे॒षो दी॑दि॒वाꣳ अ॑सदथ् सु॒दक्षः॑ । अद॑ब्धव्रत प्रमति॒र्वसि॑ष्ठः सहस्रं भ॒रः शुचि॑जिह्वो अ॒ग्निः ॥ सꣳ सी॑दस्व म॒हाꣳ अ॑सि॒ शोच॑स्व- [  ]",
  "pada": "अथ॑र्वणः ।  । वृ॒त्र॒हण॒मिति॑ वृत्र - हन᳚म् । पु॒र॒न्द॒रमिति॑ पुरं - द॒रम् ।  । तम् । उ॒ । त्वा॒ । पा॒थ्यः । वृषा᳚ । समिति॑ । ई॒धे॒ । द॒स्यु॒हन्त॑म॒मिति॑ दस्यु-हन्त॑मम् ।  । ध॒न॒ञ्ज॒यमिति॑ धनं - ज॒यम् । रणे॑रण॒ इति॒ रणे᳚-र॒णे॒ ।  । सीद॑ । हो॒तः॒ । स्वे । उ॒ । लो॒के । चि॒कि॒त्वान् । सा॒दय॑ । य॒ज्ञम् । सु॒कृ॒तस्येति॑ सु-कृ॒तस्य॑ । योनौ᳚ ।  । दे॒वा॒वीरिति॑ देव-अ॒वीः । दे॒वान् । ह॒विषा᳚ । य॒जा॒सि॒ । अग्ने᳚ । बृ॒हत् । यज॑माने । वयः॑ । धाः॒ ।  । नीति॑ । होता᳚ । हो॒तृ॒षद॑न॒ इति॑ होतृ-सद॑ने । विदा॑नः । त्वे॒षः । दी॒दि॒वान् । अ॒स॒द॒त् । सु॒दक्ष॒ इति॑ सु - दक्षः॑ ।  । अद॑ब्धव्रत प्रमति॒रित्यद॑ब्धव्रत-प्र॒म॒तिः॒ । वसि॑ष्ठः । स॒ह॒स्रं॒भ॒र इति॑ सहस्रं-भ॒रः । शुचि॑जिह्व॒ इति॒ शुचि॑ - जि॒ह्वः॒ । अ॒ग्निः ।  । समिति॑ । सी॒द॒स्व॒ । म॒हान् । अ॒सि॒ । शोच॑स्व । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}