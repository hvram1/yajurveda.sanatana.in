{
  "id": "TS 4.1.4.3",
  "classification": {
    "kanda": "4",
    "prasna": "1",
    "anuvaka": "4",
    "panchasat": "3"
  },
  "header": "TS 4.1.4.3",
  "panchasatInfo": " 16",
  "padaCount": 50,
  "samhita": "प्र॒जाभ्यो॒ मानु॑षीभ्य॒स्त्वम॑ङ्गिरः । मा द्यावा॑पृथि॒वी अ॒भि शू॑शुचो॒ माऽन्तरि॑क्षं॒ मा वन॒स्पतीन्॑ ॥ प्रैतु॑ वा॒जी कनि॑क्रद॒-न्नान॑द॒द्-रास॑भः॒ पत्वा᳚ । भर॑न्न॒ग्निं पु॑री॒ष्यं॑ मा पा॒द्यायु॑षः पु॒रा ॥ रास॑भो वां॒ कनि॑क्रद॒थ् सुयु॑क्तो वृषणा॒ रथे᳚ । स वा॑म॒ग्निं पु॑री॒ष्य॑मा॒शुर्दू॒तो व॑हादि॒तः ॥ वृषा॒ऽग्निं ॅवृष॑णं॒ भर॑न्न॒पां गर्भꣳ॑ समु॒द्रियं᳚ । अग्न॒ आ या॑हि- [  ]",
  "pada": "प्र॒जाभ्य॒ इति॑ प्र - जाभ्यः॑ । मानु॑षीभ्यः । त्वम् । अ॒ङ्गि॒रः॒ ।  । मा । द्यावा॑पृथि॒वी इति॒ द्यावा᳚ - पृ॒थि॒वी । अ॒भीति॑ । शू॒शु॒चः॒ । मा । अ॒न्तरि॑क्षम् । मा । वन॒स्पतीन्॑ ।  । प्रेति॑ । ए॒तु॒ । वा॒जी । कनि॑क्रदत् । नान॑दत् । रास॑भः । पत्वा᳚ ।  । भरन्न्॑ । अ॒ग्निम् । पु॒री॒ष्य᳚म् । मा । पा॒दि॒ । आयु॑षः । पु॒रा ।  । रास॑भः । वा॒म् । कनि॑क्रदत् । सुयु॑क्त॒ इति॒ सु - यु॒क्तः॒ । वृ॒ष॒णा॒ । रथे᳚ ।  । सः । वा॒म् । अ॒ग्निम् । पु॒री॒ष्य᳚म् । आ॒शुः । दू॒तः । व॒हा॒त् । इ॒तः ।  । वृषा᳚ । अ॒ग्निम् । वृष॑णम् । भरन्न्॑ । अ॒पाम् । गर्भ᳚म् । स॒मु॒द्रिय᳚म् ।  । अग्ने᳚ । एति॑ । या॒हि॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}