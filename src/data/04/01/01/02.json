{
  "id": "TS 4.1.1.2",
  "classification": {
    "kanda": "4",
    "prasna": "1",
    "anuvaka": "1",
    "panchasat": "2"
  },
  "header": "TS 4.1.1.2",
  "panchasatInfo": " 2",
  "padaCount": 50,
  "samhita": "म॒ही दे॒वस्य॑ सवि॒तुः परि॑ष्टुतिः ॥ यु॒जे वां॒ ब्रह्म॑ पू॒र्व्यं नमो॑भि॒र्वि श्लोका॑ यन्ति प॒थ्ये॑व॒ सूराः᳚ । शृ॒ण्वन्ति॒ विश्वे॑ अ॒मृत॑स्य पु॒त्रा आ ये धामा॑नि दि॒व्यानि॑ त॒स्थुः ॥ यस्य॑ प्र॒याण॒मन्व॒न्य इद्य॒युर्दे॒वा दे॒वस्य॑ महि॒मान॒मर्च॑तः । यः पार्थि॑वानि विम॒मे स एत॑शो॒ रजाꣳ॑सि दे॒वः स॑वि॒ता म॑हित्व॒ना ॥ देव॑ सवितः॒ प्रसु॑व य॒ज्ञ्ं प्रस॑व - [  ]",
  "pada": "म॒ही । दे॒वस्य॑ । स॒वि॒तुः । परि॑ष्टुति॒रिति॒ परि॑-स्तु॒तिः॒ ।  । यु॒जे । वा॒म् । ब्रह्म॑ । पू॒र्व्यम् । नमो॑भि॒रिति॒ नमः॑ - भिः॒ । वीति॑ । श्लोकाः᳚ । य॒न्ति॒ । प॒थ्या᳚ । इ॒व॒ । सूराः᳚ ।  । शृ॒ण्वन्ति॑ । विश्वे᳚ । अ॒मृत॑स्य । पु॒त्राः । एति॑ । ये । धामा॑नि । दि॒व्यानि॑ । त॒स्थुः ।  । यस्य॑ । प्र॒याण॒मिति॑ प्र - यान᳚म् । अन्विति॑ । अ॒न्ये । इत् । य॒युः । दे॒वाः । दे॒वस्य॑ । म॒हि॒मान᳚म् । अर्च॑तः ।  । यः । पार्थि॑वानि । वि॒म॒म इति॑ वि - म॒मे । सः । एत॑शः । रजाꣳ॑सि । दे॒वः । स॒वि॒ता । म॒हि॒त्व॒नेति॑ महि-त्व॒ना ।  । देव॑ । स॒वि॒तः॒ । प्रेति॑ । सु॒व॒ । य॒ज्ञम् । प्रेति॑ । सु॒व॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}