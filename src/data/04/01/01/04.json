{
  "id": "TS 4.1.1.4",
  "classification": {
    "kanda": "4",
    "prasna": "1",
    "anuvaka": "1",
    "panchasat": "4"
  },
  "header": "TS 4.1.1.4",
  "panchasatInfo": " 4 ",
  "padaCount": 53,
  "samhita": "-रसि पृथि॒व्याः स॒धस्था॑द॒ग्निं पु॑री॒ष्य॑मङ्गिर॒स्वदा भ॑र॒ त्रैष्टु॑भेन त्वा॒ छन्द॒सा ऽऽद॑देऽङ्गिर॒स्वद्-बभ्रि॑रसि॒ नारि॑रसि॒ त्वया॑ व॒यꣳ स॒धस्थ॒ आग्निꣳ श॑केम॒ खनि॑तुं पुरी॒ष्यं॑ जाग॑तेन त्वा॒ छन्द॒सा ऽऽद॑देऽङ्गिर॒स्वद्धस्त॑ आ॒धाय॑ सवि॒ता बिभ्र॒दभ्रिꣳ॑ हिर॒ण्ययीं᳚ । तया॒ ज्योति॒रज॑स्र॒-मिद॒ग्निं खा॒त्वी न॒ आ भ॒रानु॑ष्टुभेन त्वा॒ छन्द॒सा ( ) ऽऽद॑देऽङ्गिर॒स्वत् ॥",
  "pada": "अ॒सि॒ । पृ॒थि॒व्याः । स॒धस्था॒दिति॑ स॒ध - स्था॒त् । अ॒ग्निम् । पु॒री॒ष्य᳚म् । अ॒ङ्गि॒र॒स्वत् । एति॑ । भ॒र॒ । त्रैष्टु॑भेन । त्वा॒ । छन्द॑सा । एति॑ । द॒दे॒ । अ॒ङ्गि॒र॒स्वत् । बभ्रिः॑ । अ॒सि॒ । नारिः॑ । अ॒सि॒ । त्वया᳚ । व॒यम् । स॒धस्थ॒ इति॑ स॒ध - स्थे॒ । एति॑ । अ॒ग्निम् । श॒के॒म॒ । खनि॑तुम् । पु॒री॒ष्य᳚म् । जाग॑तेन । त्वा॒ । छन्द॑सा । एति॑ । द॒दे॒ । अ॒ङ्गि॒र॒स्वत् । हस्ते᳚ । आ॒धायेत्या᳚ - धाय॑ । स॒वि॒ता । बिभ्र॑त् । अभ्रि᳚म् । हि॒र॒ण्ययी᳚म् ।  । तया᳚ । ज्योतिः॑ । अज॑स्रम् । इत् । अ॒ग्निम् । खा॒त्वी । नः॒ । एति॑ । भ॒र॒ । आनु॑ष्टुभे॒नेत्यानु॑ - स्तु॒भे॒न॒ । त्वा॒ । छन्द॑सा ( ) । एति॑ । द॒दे॒ । अ॒ङ्गि॒र॒स्वत् ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}