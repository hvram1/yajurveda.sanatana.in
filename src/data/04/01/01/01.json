{
  "id": "TS 4.1.1.1",
  "classification": {
    "kanda": "4",
    "prasna": "1",
    "anuvaka": "1",
    "panchasat": "1"
  },
  "header": "TS 4.1.1.1 ",
  "panchasatInfo": " 1",
  "padaCount": 50,
  "samhita": "यु॒ञ्जा॒नः प्र॑थ॒मं मन॑स्त॒त्वाय॑ सवि॒ता धियः॑ । अ॒ग्निं ज्योति॑र्नि॒चाय्य॑ पृथि॒व्या अद्ध्या ऽभ॑रत् ॥ यु॒क्त्वाय॒ मन॑सा दे॒वान्थ् सुव॑र्य॒तो धि॒या दिवं᳚ । बृ॒हज्ज्योतिः॑ करिष्य॒तः स॑वि॒ता प्रसु॑वाति॒ तान् ॥ यु॒क्तेन॒ मन॑सा व॒यं दे॒वस्य॑ सवि॒तुः स॒वे । सु॒व॒र्गेया॑य॒ शक्त्यै᳚ ॥ यु॒ञ्जते॒ मन॑ उ॒त यु॑ञ्जते॒ धियो॒ विप्रा॒ विप्र॑स्य बृह॒तो वि॑प॒श्चितः॑ । वि होत्रा॑ दधे वयुना॒ विदेक॒ इन् - [  ]",
  "pada": "यु॒ञ्जा॒नः । प्र॒थ॒मम् । मनः॑ । त॒त्वाय॑ । स॒वि॒ता । धियः॑ ।  । अ॒ग्निम् । ज्योतिः॑ । नि॒चाय्येति॑ नि - चाय्य॑ । पृ॒थि॒व्याः । अधि॑ । एति॑ । अ॒भ॒र॒त् ।  । यु॒क्त्वाय॑ । मन॑सा । दे॒वान् । सुवः॑ । य॒तः । धि॒या । दिव᳚म् ।  । बृ॒हत् । ज्योतिः॑ । क॒रि॒ष्य॒तः । स॒वि॒ता । प्रेति॑ । सु॒वा॒ति॒ । तान् ।  । यु॒क्तेन॑ । मन॑सा । व॒यम् । दे॒वस्य॑ । स॒वि॒तुः । स॒वे ।  । सु॒व॒र्गेया॒येति॑ सुवः - गेया॑य । शक्त्यै᳚ ।  । यु॒ञ्जते᳚ । मनः॑ । उ॒त । यु॒ञ्ज॒ते॒ । धियः॑ । विप्राः᳚ । विप्र॑स्य । बृ॒ह॒तः । वि॒प॒श्चितः॑ ।  । वीति॑ । होत्राः᳚ । द॒धे॒ । व॒यु॒ना॒विदिति॑ वयुन - वित् । एकः॑ । इत् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}