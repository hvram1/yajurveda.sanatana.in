{
  "id": "TS 4.1.1.3",
  "classification": {
    "kanda": "4",
    "prasna": "1",
    "anuvaka": "1",
    "panchasat": "3"
  },
  "header": "TS 4.1.1.3",
  "panchasatInfo": " 3",
  "padaCount": 50,
  "samhita": "य॒ज्ञ्प॑तिं॒ भगा॑य दि॒व्यो ग॑न्ध॒र्वः । के॒त॒पूः केत॑न्नः पुनातु वा॒चस्पति॒र्वाच॑म॒द्य स्व॑दाति नः ॥ इ॒मं नो॑ देव सवितर्य॒ज्ञ्ं प्रसु॑व देवा॒युवꣳ॑ सखि॒विदꣳ॑ सत्रा॒जितं॑ धन॒जितꣳ॑ सुव॒र्जितं᳚ ॥ ऋ॒चा स्तोमꣳ॒॒ सम॑र्द्धय गाय॒त्रेण॑ रथन्त॒रं । बृ॒हद्-गा॑य॒त्रव॑र्तनि ॥ दे॒वस्य॑ त्वा सवि॒तुः प्र॑स॒वे᳚ ऽश्विनो᳚र्बा॒हुभ्यां᳚ पू॒ष्णो हस्ता᳚भ्यां गाय॒त्रेण॒ छन्द॒सा ऽऽद॑देऽङ्गिर॒स्वदभ्रि॑रसि॒ नारि॑ - [  ]",
  "pada": "य॒ज्ञप॑ति॒मिति॑ य॒ज्ञ - प॒ति॒म् । भगा॑य । दि॒व्यः । ग॒न्ध॒र्वः ।  । के॒त॒पूरिति॑ केत - पूः । केत᳚म् । नः॒ । पु॒ना॒तु॒ । वा॒चः । पतिः॑ । वाच᳚म् । अ॒द्य । स्व॒दा॒ति॒ । नः॒ ।  । इ॒मम् । नः॒ । दे॒व॒ । स॒वि॒तः॒ । य॒ज्ञम् । प्रेति॑ । सु॒व॒ । दे॒वा॒युव॒मिति॑ देव - युव᳚म् । स॒खि॒विद॒मिति॑ सखि - विद᳚म् । स॒त्रा॒जित॒मिति॑ सत्र - जित᳚म् । ध॒न॒जित॒मिति॑ धन - जित᳚म् । सु॒व॒र्जित॒मिति॑ सुवः-जित᳚म् ।  । ऋ॒चा । स्तोम᳚म् । समिति॑ । अ॒र्द्ध॒य॒ । गा॒य॒त्रेण॑ । र॒थ॒न्त॒रमिति॑ रथं - त॒रम् ।  । बृ॒हत् । गा॒य॒त्रव॑र्त॒नीति॑ गाय॒त्र - व॒र्त॒नि॒ ।  । दे॒वस्य॑ । त्वा॒ । स॒वि॒तुः । प्र॒स॒व इति॑ प्र - स॒वे । अ॒श्विनोः᳚ । बा॒हुभ्या॒मिति॑ बा॒हु - भ्या॒म् । पू॒ष्णः । हस्ता᳚भ्याम् । गा॒य॒त्रेण॑ । छन्द॑सा । एति॑ । द॒दे॒ । अ॒ङ्गि॒र॒स्वत् । अभ्रिः॑ । अ॒सि॒ । नारिः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}