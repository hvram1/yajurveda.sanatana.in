{
  "id": "TS 4.1.8.2",
  "classification": {
    "kanda": "4",
    "prasna": "1",
    "anuvaka": "8",
    "panchasat": "2"
  },
  "header": "TS 4.1.8.2",
  "panchasatInfo": " 30",
  "padaCount": 50,
  "samhita": "ई॑ म॒न्द्रासु॑ प्र॒यसः॑ । वसु॒श्चेति॑ष्ठो वसु॒धात॑मश्च ॥ द्वारो॑ दे॒वीरन्व॑स्य॒ विश्वे᳚ व्र॒ता द॑दन्ते अ॒ग्नेः । उ॒रु॒व्यच॑सो॒ धाम्ना॒ पत्य॑मानाः ॥ ते अ॑स्य॒ योष॑णे दि॒व्ये न योना॑वु॒षासा॒नक्ता᳚ । इ॒मं ॅय॒ज्ञ्म॑वता मद्ध्व॒रं नः॑ ॥ दैव्या॑ होतारावू॒र्द्ध्व-म॑द्ध्व॒रं नो॒ऽग्नेर्जि॒ह्वाम॒भि गृ॑णीतं । कृ॒णु॒तं नः॒ स्वि॑ष्टिं ॥ ति॒स्रो दे॒वीर्ब॒र्॒.हिरेदꣳ स॑द॒न्त्विडा॒ सर॑स्वती॒- [  ]",
  "pada": "ई॒म् । म॒न्द्रासु॑ । प्र॒यसः॑ ।  । वसुः॑ । चेति॑ष्ठः । व॒सु॒धात॑म॒ इति॑ वसु - धात॑मः । च॒ ।  । द्वारः॑ । दे॒वीः । अन्विति॑ । अ॒स्य॒ । विश्वे᳚ । व्र॒ता । द॒द॒न्ते॒ । अ॒ग्नेः ।  । उ॒रु॒व्यच॑स॒ इत्यु॑रु - व्यच॑सः । धाम्ना᳚ । पत्य॑मानाः ।  । ते इति॑ । अ॒स्य॒ । योष॑णे॒ इति॑ । दि॒व्ये इति॑ । न । योनौ᳚ । उ॒षासा॒नक्ता᳚ ।  । इ॒मम् । य॒ज्ञम् । अ॒व॒ता॒म् । अ॒द्ध्व॒रम् । नः॒ ।  । दैव्या᳚ । हो॒ता॒रौ॒ । ऊ॒र्द्ध्वम् । अ॒द्ध्व॒रम् । नः॒ । अ॒ग्नेः । जि॒ह्वाम् । अ॒भीति॑ । गृ॒णी॒त॒म् ।  । कृ॒णु॒तम् । नः॒ । स्वि॑ष्टि॒मिति॒ सु-इ॒ष्टि॒म् ।  । ति॒स्रः । दे॒वीः । ब॒र्॒.हिः । एति॑ । इ॒दम् । स॒द॒न्तु॒ । इडा᳚ । सर॑स्वती । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}