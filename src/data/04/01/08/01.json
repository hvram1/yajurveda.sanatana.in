{
  "id": "TS 4.1.8.1",
  "classification": {
    "kanda": "4",
    "prasna": "1",
    "anuvaka": "8",
    "panchasat": "1"
  },
  "header": "TS 4.1.8.1",
  "panchasatInfo": " 29 ",
  "padaCount": 50,
  "samhita": "ऊ॒र्द्ध्वा अ॑स्य स॒मिधो॑ भवन्त्यू॒र्द्ध्वा शु॒क्रा शो॒चीꣳष्य॒ग्नेः । द्यु॒मत्त॑मा सु॒प्रती॑कस्य सू॒नोः ॥ तनू॒नपा॒दसु॑रो वि॒श्ववे॑दा दे॒वो दे॒वेषु॑ दे॒वः । प॒थ आऽन॑क्ति॒ मद्ध्वा॑ घृ॒तेन॑ ॥ मद्ध्वा॑ य॒ज्ञ्ं न॑क्षसे प्रीणा॒नो नरा॒शꣳसो॑ अग्ने । सु॒कृद्दे॒वः स॑वि॒ता वि॒श्ववा॑रः ॥ अच्छा॒यमे॑ति॒ शव॑सा घृ॒तेने॑डा॒नो वह्नि॒र्नम॑सा । अ॒ग्निꣳ स्रुचो॑ अद्ध्व॒रेषु॑ प्र॒यथ्सु॑ ॥ स य॑क्षदस्य महि॒मान॑म॒ग्नेः स - [  ]",
  "pada": "ऊ॒र्द्ध्वाः । अ॒स्य॒ । स॒मिध॒ इति॑ सं-इधः॑ । भ॒व॒न्ति॒ । ऊ॒र्द्ध्वा । शु॒क्रा । शो॒चीꣳषि॑ । अ॒ग्नेः ।  । द्यु॒मत्त॒मेति॑ द्यु॒मत् - त॒मा॒ । सु॒प्रती॑क॒स्येति॑ सु - प्रती॑कस्य । सू॒नोः ।  । तनू॒नपा॒दिति॒ तनू᳚-नपा᳚त् । असु॑रः । वि॒श्ववे॑दा॒ इति॑ वि॒श्व-वे॒दाः॒ । दे॒वः । दे॒वेषु॑ । दे॒वः ।  । प॒थः । एति॑ । अ॒न॒क्ति॒ । मद्ध्वा᳚ । घृ॒तेन॑ ।  । मद्ध्वा᳚ । य॒ज्ञम् । न॒क्ष॒से॒ । प्री॒णा॒नः । नरा॒शꣳसः॑ । अ॒ग्ने॒ ।  । सु॒कृदिति॑ सु - कृत् । दे॒वः । स॒वि॒ता । वि॒श्ववा॑र॒ इति॑ वि॒श्व - वा॒रः॒ ।  । अच्छ॑ । अ॒यम् । ए॒ति॒ । शव॑सा । घृ॒तेन॑ । ई॒डा॒नः । वह्निः॑ । नम॑सा ।  । अ॒ग्निम् । स्रुचः॑ । अ॒द्ध्व॒रेषु॑ । प्र॒यथ्स्विति॑ प्र॒यत् - सु॒ ।  । सः । य॒क्ष॒त् । अ॒स्य॒ । म॒हि॒मान᳚म् । अ॒ग्नेः । सः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}