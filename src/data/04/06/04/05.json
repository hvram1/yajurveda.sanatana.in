{
  "id": "TS 4.6.4.5",
  "classification": {
    "kanda": "4",
    "prasna": "6",
    "anuvaka": "4",
    "panchasat": "5"
  },
  "header": "TS 4.6.4.5",
  "panchasatInfo": " 20 ",
  "padaCount": 40,
  "samhita": "वि॑श॒ मैषां॒ कञ्च॒नोच्छि॑षः ॥ मर्मा॑णि ते॒ वर्म॑भिश्छादयामि॒ सोम॑स्त्वा॒ राजा॒ ऽमृते॑ना॒भि-व॑स्तां । उ॒रोर्वरी॑यो॒ वरि॑वस्ते अस्तु॒ जय॑न्तं॒ त्वामनु॑ मदन्तु दे॒वाः ॥ यत्र॑ बा॒णाः सं॒पत॑न्ति कुमा॒रा वि॑शि॒खा इ॑व । इन्द्रो॑ न॒स्तत्र॑ वृत्र॒हा वि॑श्वा॒हा शर्म॑ यच्छतु ॥",
  "pada": "वि॒श॒ । मा । ए॒षा॒म् । कम् । च॒न । उदिति॑ । शि॒षः॒ ।  । मर्मा॑णि । ते॒ । वर्म॑भि॒रिति॒ वर्म॑-भिः॒ । छा॒द॒या॒मि॒ । सोमः॑ । त्वा॒ । राजा᳚ । अ॒मृते॑न । अ॒भीति॑ । व॒स्ता॒म् ।  । उ॒रोः । वरी॑यः । वरि॑वः । ते॒ । अ॒स्तु॒ । जय॑न्तम् । त्वाम् । अन्विति॑ । म॒द॒न्तु॒ । दे॒वाः ।  । यत्र॑ । बा॒णाः । सं॒पत॒न्तीति॑ सं - पत॑न्ति । कु॒मा॒राः । वि॒शि॒खा इति॑ वि - शि॒खाः । इ॒व॒ ।  । इन्द्रः॑ । नः॒ । तत्र॑ । वृ॒त्र॒हेति॑ वृत्र - हा । वि॒श्वा॒हेति॑ विश्व - हा । शर्म॑ । य॒च्छ॒तु॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}