{
  "id": "TS 4.6.8.4",
  "classification": {
    "kanda": "4",
    "prasna": "6",
    "anuvaka": "8",
    "panchasat": "4"
  },
  "header": "TS 4.6.8.4",
  "panchasatInfo": " 42 ",
  "padaCount": 57,
  "samhita": "मक्षि॒काऽऽश॒ यद्वा॒ स्वरौ॒ स्वधि॑तौ रि॒प्तमस्ति॑ । यद्धस्त॑योः शमि॒तुर्यन्न॒खेषु॒ सर्वा॒ ता ते॒ अपि॑ दे॒वेष्व॑स्तु ॥ यदूव॑द्ध्यमु॒दर॑स्याप॒वाति॒ य आ॒मस्य॑ क्र॒विषो॑ ग॒न्धो अस्ति॑ । सु॒कृ॒ता तच्छ॑मि॒तारः॑ कृण्वन्तू॒त मेधꣳ॑ शृत॒पाकं॑ पचन्तु ॥ यत् ते॒ गात्रा॑द॒ग्निना॑ प॒च्यमा॑नाद॒भि शूलं॒ निह॑तस्याव॒धाव॑ति । मा तद्-भूम्या॒मा श्रि॑ष॒ ( )-न्मा तृणे॑षु दे॒वेभ्य॒स्तदु॒शद्भ्यो॑ रा॒तम॑स्तु ॥",
  "pada": "मक्षि॑का । आश॑ । यत् । वा॒ । स्वरौ᳚ । स्वधि॑ता॒विति॒ स्व - धि॒तौ॒ । रि॒प्तम् । अस्ति॑ ।  । यत् । हस्त॑योः । श॒मि॒तुः । यत् । न॒खेषु॑ । सर्वा᳚ । ता । ते॒ । अपीति॑ । दे॒वेषु॑ । अ॒स्तु॒ ।  । यत् । ऊव॑द्ध्यम् । उ॒दर॑स्य । अ॒प॒वातीत्य॑प - वाति॑ । यः । आ॒मस्य॑ । क्र॒विषः॑ । ग॒न्धः । अस्ति॑ ।  । सु॒कृ॒तेति॑ सु - कृ॒ता । तत् । श॒मि॒तारः॑ । कृ॒ण्व॒न्तु॒ । उ॒त । मेध᳚म् । शृ॒त॒पाक॒मिति॑ शृत - पाक᳚म् । प॒च॒न्तु॒ ।  । यत् । ते॒ । गात्रा᳚त् । अ॒ग्निना᳚ । प॒च्यमा॑नात् । अ॒भीति॑ । शूल᳚म् । निह॑त॒स्येति॒ नि - ह॒त॒स्य॒ । अ॒व॒धाव॒तीत्य॑व - धाव॑ति ।  । मा । तत् । भूम्या᳚म् । एति॑ । श्रि॒ष॒त् ( ) । मा । तृणे॑षु । दे॒वेभ्यः॑ । तत् । उ॒शद्भ्य॒ इत्यु॒शत् - भ्यः॒ । रा॒तम् । अ॒स्तु॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}