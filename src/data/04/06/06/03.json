{
  "id": "TS 4.6.6.3",
  "classification": {
    "kanda": "4",
    "prasna": "6",
    "anuvaka": "6",
    "panchasat": "3"
  },
  "header": "TS 4.6.6.3",
  "panchasatInfo": " 29",
  "padaCount": 50,
  "samhita": "पनायत॒ मनः॑ प॒श्चादनु॑ यच्छन्ति र॒श्मयः॑ ॥ ती॒व्रान् घोषा᳚न् कृण्वते॒ वृष॑पाण॒योऽश्वा॒ रथे॑भिः स॒ह वा॒जय॑न्तः । अ॒व॒क्राम॑न्तः॒ प्रप॑दैर॒मित्रा᳚न् क्षि॒णन्ति॒ शत्रूꣳ॒॒रन॑पव्ययन्तः ॥ र॒थ॒वाह॑नꣳ ह॒विर॑स्य॒ नाम॒ यत्राऽऽ*यु॑धं॒ निहि॑तमस्य॒ वर्म॑ । तत्रा॒ रथ॒मुप॑ श॒ग्मꣳ स॑देम वि॒श्वाहा॑ व॒यꣳ सु॑मन॒स्यमा॑नाः ॥ स्वा॒दु॒षꣳ॒॒ सदः॑ पि॒तरो॑ वयो॒धाः कृ॑च्छ्रे॒श्रितः॒ शक्ती॑वन्तो गभी॒राः । चि॒त्रसे॑ना॒ इषु॑बला॒ अमृ॑द्ध्राः स॒तोवी॑रा उ॒रवो᳚ व्रातसा॒हाः ॥ ब्राह्म॑णासः॒ - [  ]",
  "pada": "प॒ना॒य॒त॒ । मनः॑ । प॒श्चात् । अन्विति॑ । य॒च्छ॒न्ति॒ । र॒श्मयः॑ ।  । ती॒व्रान् । घोषान्॑ । कृ॒ण्व॒ते॒ । वृष॑पाणय॒ इति॒ वृष॑-पा॒ण॒यः॒ । अश्वाः᳚ । रथे॑भिः । स॒ह । वा॒जय॑न्तः ।  । अ॒व॒क्राम॑न्त॒ इत्य॑व - क्राम॑न्तः । प्रप॑दै॒रिति॒ प्र - प॒दैः॒ । अ॒मित्रान्॑ । क्षि॒णन्ति॑ । शत्रून्॑ । अन॑पव्ययन्त॒ इत्यन॑प - व्य॒य॒न्तः॒ ।  । र॒थ॒वाह॑न॒मिति॑ रथ-वाह॑नम् । ह॒विः । अ॒स्य॒ । नाम॑ । यत्र॑ । आयु॑धम् । निहि॑त॒मिति॒ नि - हि॒त॒म् । अ॒स्य॒ । वर्म॑ ।  । तत्र॑ । रथ᳚म् । उपेति॑ । श॒ग्मम् । स॒दे॒म॒ । वि॒श्वाहेति॑ विश्वा - अहा᳚ । व॒यम् । सु॒म॒न॒स्यमा॑ना॒ इति॑ सु - म॒न॒स्यमा॑नाः ।  । स्वा॒दु॒षꣳ॒॒सद॒ इति॑ स्वादु - सꣳ॒॒सदः॑ । पि॒तरः॑ । व॒यो॒धा इति॑ वयः - धाः । कृ॒च्छ्रे॒श्रित॒ इति॑ कृच्छ्रे - श्रितः॑ । शक्ती॑वन्त॒ इति॒ शक्ति॑ - व॒न्तः॒ । ग॒भी॒राः ।  । चि॒त्रसे॑ना॒ इति॑ चि॒त्र - से॒नाः॒ । इषु॑बला॒ इतीषु॑ - ब॒लाः॒ । अमृ॑द्ध्राः । स॒तोवी॑रा॒ इति॑ स॒तः - वी॒राः॒ । उ॒रवः॑ । व्रा॒त॒सा॒हा इति॑ व्रात - सा॒हाः ।  । ब्राह्म॑णासः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}