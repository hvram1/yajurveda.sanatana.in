{
  "id": "TS 4.6.6.1",
  "classification": {
    "kanda": "4",
    "prasna": "6",
    "anuvaka": "6",
    "panchasat": "1"
  },
  "header": "TS 4.6.6.1",
  "panchasatInfo": " 27",
  "padaCount": 50,
  "samhita": "जी॒मूत॑स्येव भवति॒ प्रती॑कं॒ ॅयद्व॒र्मी याति॑ स॒मदा॑मु॒पस्थे᳚ । अना॑विद्धया त॒नुवा॑ जय॒ त्वꣳ स त्वा॒ वर्म॑णो महि॒मा पि॑पर्तु ॥ धन्व॑ना॒ गा धन्व॑ना॒ऽऽजिं ज॑येम॒ धन्व॑ना ती॒व्राः स॒मदो॑ जयेम । धनुः॒ शत्रो॑रपका॒मं कृ॑णोति॒ धन्व॑ना॒ सर्वाः᳚ प्र॒दिशो॑ जयेम ॥ व॒क्ष्यन्ती॒वेदा ग॑नीगन्ति॒ कर्णं॑ प्रि॒यꣳ सखा॑यं परिषस्वजा॒ना । योषे॑व शिङ्क्ते॒ वित॒ताऽधि॒ धन्व॒न् - [  ]",
  "pada": "जी॒मूत॑स्य । इ॒व॒ । भ॒व॒ति॒ । प्रती॑कम् । यत् । व॒र्मी । याति॑ । स॒मदा॒मिति॑ स - मदा᳚म् । उ॒पस्थ॒ इत्यु॒प - स्थे॒ ।  । अना॑विद्ध॒येत्यना᳚ - वि॒द्ध॒या॒ । त॒नुवा᳚ । ज॒य॒ । त्वम् । सः । त्वा॒ । वर्म॑णः । म॒हि॒मा । पि॒प॒र्तु॒ ।  । धन्व॑ना । गाः । धन्व॑ना । आ॒जिम् । ज॒ये॒म॒ । धन्व॑ना । ती॒व्राः । स॒मद॒ इति॑ स - मदः॑ । ज॒ये॒म॒ ।  । धनुः॑ । शत्रोः᳚ । अ॒प॒का॒ममित्य॑प - का॒मम् । कृ॒णो॒ति॒ । धन्व॑ना । सर्वाः᳚ । प्र॒दिश॒ इति॑ प्र - दिशः॑ । ज॒ये॒म॒ ।  । व॒क्ष्यन्ती᳚ । इ॒व॒ । इत् । एति॑ । ग॒नी॒ग॒न्ति॒ । कर्ण᳚म् । प्रि॒यम् । सखा॑यम् । प॒रि॒ष॒स्व॒जा॒नेति॑ परि - स॒स्व॒जा॒ना ।  । योषा᳚ । इ॒व॒ । शि॒ङ्क्ते॒ । वित॒तेति॒ वि - त॒ता॒ । अधीति॑ । धन्वन्न्॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}