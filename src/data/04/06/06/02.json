{
  "id": "TS 4.6.6.2",
  "classification": {
    "kanda": "4",
    "prasna": "6",
    "anuvaka": "6",
    "panchasat": "2"
  },
  "header": "TS 4.6.6.2",
  "panchasatInfo": " 28",
  "padaCount": 50,
  "samhita": "ज्या इ॒यꣳ सम॑ने पा॒रय॑न्ती ॥ ते आ॒चर॑न्ती॒ सम॑नेव॒ योषा॑ मा॒तेव॑ पु॒त्रं बि॑भृतामु॒पस्थे᳚ । अप॒ शत्रून्॑ विद्ध्यताꣳ संॅविदा॒ने आर्त्नी॑ इ॒मे वि॑ष्फु॒रन्ती॑ अ॒मित्रान्॑ ॥ ब॒ह्वी॒नां पि॒ता ब॒हुर॑स्य पु॒त्रश्चि॒श्चा कृ॑णोति॒ सम॑नाऽव॒गत्य॑ । इ॒षु॒धिः सङ्काः॒ पृत॑नाश्च॒ सर्वाः᳚ पृ॒ष्ठे निन॑द्धो जयति॒ प्रसू॑तः ॥ रथे॒ तिष्ठ॑न् नयति वा॒जिनः॑ पु॒रो यत्र॑यत्र का॒मय॑ते सुषार॒थिः । अ॒भीशू॑नां महि॒मानं॑ - [  ]",
  "pada": "ज्या । इ॒यम् । सम॑ने । पा॒रय॑न्ती ।  । ते इति॑ । आ॒चर॑न्ती॒ इत्या᳚ - चर॑न्ती । सम॑ना । इ॒व॒ । योषा᳚ । मा॒ता । इ॒व॒ । पु॒त्रम् । बि॒भृ॒ता॒म् । उ॒पस्थ॒ इत्यु॒प - स्थे॒ ।  । अपेति॑ । शत्रून्॑ । वि॒द्ध्य॒ता॒म् । सं॒ॅवि॒दा॒ने इति॑ सं - वि॒दा॒ने । आर्त्नी॒ इति॑ । इ॒मे इति । वि॒ष्फु॒रन्ती॒ इति॑ वि-स्फु॒रन्ती᳚ । अ॒मित्रान्॑ ।  । ब॒ह्वी॒नाम् । पि॒ता । ब॒हुः । अ॒स्य॒ । पु॒त्रः । चि॒श्चा । कृ॒णो॒ति॒ । सम॑ना । अ॒व॒गत्येत्य॑व - गत्य॑ ।  । इ॒षु॒धिरिती॑षु - धिः । सङ्काः᳚ । पृत॑नाः । च॒ । सर्वाः᳚ । पृ॒ष्ठे । निन॑द्ध॒ इति॒ नि - न॒द्धः॒ । ज॒य॒ति॒ । प्रसू॑त॒ इति॒ प्र - सू॒तः॒ ।  । रथे᳚ । तिष्ठन्न्॑ । न॒य॒ति॒ । वा॒जिनः॑ । पु॒रः । यत्र॑य॒त्रेति॒ यत्र॑-य॒त्र॒ । का॒मय॑ते । सु॒षा॒र॒थिरिति॑ सु - सा॒र॒थिः ।  । अ॒भीशू॑नाम् । म॒हि॒मान᳚म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}