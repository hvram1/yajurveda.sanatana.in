{
  "id": "TS 4.6.6.7",
  "classification": {
    "kanda": "4",
    "prasna": "6",
    "anuvaka": "6",
    "panchasat": "7"
  },
  "header": "TS 4.6.6.7",
  "panchasatInfo": " 33",
  "padaCount": 41,
  "samhita": "द्दवी॑यो॒ अप॑सेध॒ शत्रून्॑ ॥ आ क्र॑न्दय॒ बल॒मोजो॑ न॒ आ धा॒ निष्ट॑निहि दुरि॒ता बाध॑मानः । अप॑ प्रोथ दुन्दुभे दु॒च्छुनाꣳ॑ इ॒त इन्द्र॑स्य मु॒ष्टिर॑सि वी॒डय॑स्व ॥आऽमूर॑ज प्र॒त्याव॑र्तये॒माः के॑तु॒मद् दु॑न्दु॒भि र्वा॑वदीति । समश्व॑पर्णा॒श्चर॑न्ति नो॒ नरो॒ऽस्माक॑मिन्द्र र॒थिनो॑ जयन्तु ॥",
  "pada": "दवी॑यः । अपेति॑ । से॒ध॒ । शत्रून्॑ ।  । एति॑ । क्र॒न्द॒य॒ । बल᳚म् । ओजः॑ । नः॒ । एति॑ । धाः॒ । निरिति॑ । स्थ॒नि॒हि॒ । दु॒रि॒तेति॑ दुः - इ॒ता । बाध॑मानः ।  । अपेति॑ । प्रो॒थ॒ । दु॒न्दु॒भे॒ । दु॒च्छुनान्॑ । इ॒तः । इन्द्र॑स्य । मु॒ष्टिः । अ॒सि॒ । वी॒डय॑स्व ।  । एति॑ । अ॒मूः । अ॒ज॒ । प्र॒त्याव॑र्त॒येति॑ प्रति - आव॑र्तय । इ॒माः । के॒तु॒मदिति॑ केतु - मत् । दु॒न्दु॒भिः । वा॒व॒दी॒ति॒ ।  । समिति॑ । अश्व॑पर्णा॒ इत्यश्व॑-प॒र्णाः॒ । चर॑न्ति । नः॒ । नरः॑ । अ॒स्माक᳚म् । इ॒न्द्र॒ । र॒थिनः॑ । ज॒य॒न्तु॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}