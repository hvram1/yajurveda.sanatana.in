{
  "id": "TS 4.6.6.4",
  "classification": {
    "kanda": "4",
    "prasna": "6",
    "anuvaka": "6",
    "panchasat": "4"
  },
  "header": "TS 4.6.6.4",
  "panchasatInfo": " 30",
  "padaCount": 50,
  "samhita": "पित॑रः॒ सोम्या॑सः शि॒वे नो॒ द्यावा॑पृथि॒वी अ॑ने॒हसा᳚ ।पू॒षा नः॑ पातु दुरि॒तादृ॑तावृधो॒ रक्षा॒ माकि॑र्नो अ॒घशꣳ॑स ईशत ॥ सु॒प॒र्णं ॅव॑स्ते मृ॒गो अ॑स्या॒ दन्तो॒ गोभिः॒ सन्न॑द्धा पतति॒ प्रसू॑ता । यत्रा॒ नरः॒ सं च॒ वि च॒ द्रव॑न्ति॒ तत्रा॒स्मभ्य॒मिष॑वः॒ शर्म॑ यꣳसन्न् ॥ ऋजी॑ते॒ परि॑ वृङ्ग्धि॒ नोऽश्मा॑ भवतु नस्त॒नूः । सोमो॒ अधि॑ ब्रवीतु॒ नोऽदि॑तिः॒ - [  ]",
  "pada": "पित॑रः । सोम्या॑सः । शि॒वे इति॑ । नः॒ । द्यावा॑पृथि॒वी इति॒ द्यावा᳚ - पृ॒थि॒वी । अ॒ने॒हसा᳚ ।  । पू॒षा । नः॒ । पा॒तु॒ । दु॒रि॒तादिति॑ दुः - इ॒तात् । ऋ॒ता॒वृ॒ध॒ इत्यृ॑त - वृ॒धः॒ । रक्ष॑ । माकिः॑ । नः॒ । अ॒घशꣳ॑स॒ इत्य॒घ - शꣳ॒॒सः॒ । ई॒श॒त॒ ।  । सु॒प॒र्णमिति॑ सु - प॒र्णम् । व॒स्ते॒ । मृ॒गः । अ॒स्याः॒ । दन्तः॑ । गोभिः॑ । सन्न॒द्धेति॒ सं - न॒द्धा॒ । प॒त॒ति॒ । प्रसू॒तेति॒ प्र - सू॒ता॒ ।  । यत्र॑ । नरः॑ । समिति॑ । च॒ । वीति॑ । च॒ । द्रव॑न्ति । तत्र॑ । अ॒स्मभ्य॒मित्य॒स्म - भ्य॒म् । इष॑वः । शर्म॑ । यꣳ॒॒स॒न्न् ।  । ऋजी॑ते । परीति॑ । वृ॒ङ्ग्धि॒ । नः॒ । अश्मा᳚ । भ॒व॒तु॒ । नः॒ । त॒नूः ।  । सोमः॑ । अधीति॑ । ब्र॒वी॒तु॒ । नः॒ । अदि॑तिः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}