{
  "id": "TS 4.6.6.5",
  "classification": {
    "kanda": "4",
    "prasna": "6",
    "anuvaka": "6",
    "panchasat": "5"
  },
  "header": "TS 4.6.6.5",
  "panchasatInfo": " 31",
  "padaCount": 50,
  "samhita": "शर्म॑ यच्छतु ॥ आ ज॑ङ्घन्ति॒ सान्वे॑षां ज॒घनाꣳ॒॒ उप॑ जिघ्नते । अश्वा॑जनि॒ प्रचे॑त॒सोऽश्वा᳚न्थ् स॒मथ्सु॑ चोदय ॥ अहि॑रिव भो॒गैः पर्ये॑ति बा॒हुं ज्याया॑ हे॒तिं प॑रि॒बाध॑मानः । ह॒स्त॒घ्नो विश्वा॑ व॒युना॑नि वि॒द्वान् पुमा॒न् पुमाꣳ॑सं॒ परि॑ पातु वि॒श्वतः॑ ॥ वन॑स्पते वी॒ड्व॑ङ्गो॒ हि भू॒या अ॒स्मथ् स॑खा प्र॒तर॑णः सु॒वीरः॑ । गोभिः॒ सन्न॑द्धो असि वी॒डय॑स्वाऽऽस्था॒ता ते॑ जयतु॒ जेत्वा॑नि ॥ दि॒वः पृ॑थि॒व्याः पर्यो- [  ]",
  "pada": "शर्म॑ । य॒च्छ॒तु॒ ।  । एति॑ । ज॒ङ्घ॒न्ति॒ । सानु॑ । ए॒षा॒म् । ज॒घनान्॑ । उपेति॑ । जि॒घ्न॒ते॒ ।  । अश्वा॑ज॒नीत्यश्व॑ - अ॒ज॒नि॒ । प्रचे॑तस॒ इति॒ प्र - चे॒त॒सः॒ । अश्वान्॑ । स॒मथ्स्विति॑ स॒मत् - सु॒ । चो॒द॒य॒ ।  । अहिः॑ । इ॒व॒ । भो॒गैः । परीति॑ । ए॒ति॒ । बा॒हुम् । ज्यायाः᳚ । हे॒तिम् । प॒रि॒बाध॑मान॒ इति॑ परि - बाध॑मानः ।  । ह॒स्त॒घ्न इति॑ हस्त - घ्नः । विश्वा᳚ । व॒युना॑नि । वि॒द्वान् । पुमान्॑ । पुमाꣳ॑सम् । परीति॑ । पा॒तु॒ । वि॒श्वतः॑ ।  । वन॑स्पते । वी॒ड्व॑ङ्ग॒ इति॑ वी॒डु - अ॒ङ्गः॒ । हि । भू॒याः । अ॒स्मथ्स॒खेत्य॒स्मत् - स॒खा॒ । प्र॒तर॑ण॒ इति॑ प्र - तर॑णः । सु॒वीर॒ इति॑ सु - वीरः॑ ।  । गोभिः॑ । सन्न॑द्ध॒ इति॒ सं - न॒द्धः॒ । अ॒सि॒ । वी॒डय॑स्व । आ॒स्था॒तेत्या᳚ - स्था॒ता । ते॒ । ज॒य॒तु॒ । जेत्वा॑नि ।  । दि॒वः । पृ॒थि॒व्याः । परीति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}