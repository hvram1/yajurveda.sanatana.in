{
  "id": "TS 4.6.1.4",
  "classification": {
    "kanda": "4",
    "prasna": "6",
    "anuvaka": "1",
    "panchasat": "4"
  },
  "header": "TS 4.6.1.4",
  "panchasatInfo": " 4",
  "padaCount": 50,
  "samhita": "-फ्सु॒षदे॒ वड् व॑न॒सदे॒ वड् ब॑र्.हि॒षदे॒ वट्थ् सु॑व॒र्विदे॒ वट् ॥ ये दे॒वा दे॒वानां᳚ ॅय॒ज्ञिया॑ य॒ज्ञिया॑नाꣳ संॅवथ् स॒रीण॒मुप॑ भा॒गमास॑ते । अ॒हु॒तादो॑ ह॒विषो॑ य॒ज्ञे अ॒स्मिन्थ् स्व॒यं जु॑हुद्ध्वं॒ मधु॑नो घृ॒तस्य॑ ॥ ये दे॒वा दे॒वेष्वधि॑ देव॒त्वमाय॒न्॒ ये ब्रह्म॑णः पुर ए॒तारो॑ अ॒स्य । येभ्यो॒ नर्ते पव॑ते॒ धाम॒ किं च॒न न ते दि॒वो न पृ॑थि॒व्या अधि॒ स्नुषु॑ ॥ प्रा॒ण॒दा - [  ]",
  "pada": "अ॒फ्सु॒षद॒ इत्य॑फ्सु - सदे᳚ । वट् । व॒न॒सद॒ इति॑ वन - सदे᳚ । वट् । ब॒र्॒.हि॒षद॒ इति॑ बर्.हि - सदे᳚ । वट् । सु॒व॒र्विद॒ इति॑ सुवः - विदे᳚ । वट् ।  । ये । दे॒वाः । दे॒वाना᳚म् । य॒ज्ञियाः᳚ । य॒ज्ञिया॑नाम् । सं॒ॅव॒थ्स॒रीण॒मिति॑ सं - व॒थ्स॒रीण᳚म् । उपेति॑ । भा॒गम् । आस॑ते ।  । अ॒हु॒ताद॒ इत्य॑हुत - अदः॑ । ह॒विषः॑ । य॒ज्ञे । अ॒स्मिन्न् । स्व॒यम् । जु॒हु॒द्ध्व॒म् । मधु॑नः । घृ॒तस्य॑ ।  । ये । दे॒वाः । दे॒वेषु॑ । अधीति॑ । दे॒व॒त्वमिति॑ देव - त्वम् । आयन्न्॑ । ये । ब्रह्म॑णः । पु॒र॒ ए॒तार॒ इति॑ पुरः - ए॒तारः॑ । अ॒स्य ।  । येभ्यः॑ । न । ऋ॒ते । पव॑ते । धाम॑ । किम् । च॒न । न । ते । दि॒वः । न । पृ॒थि॒व्याः । अधीति॑ । स्नुषु॑ ।  । प्रा॒ण॒दा इति॑ प्राण - दाः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}