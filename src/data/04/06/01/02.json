{
  "id": "TS 4.6.1.2",
  "classification": {
    "kanda": "4",
    "prasna": "6",
    "anuvaka": "1",
    "panchasat": "2"
  },
  "header": "TS 4.6.1.2",
  "panchasatInfo": " 2 ",
  "padaCount": 50,
  "samhita": "-ज्मन्नुप॑ वेत॒सेऽव॑त्तरं न॒दीष्वा । अग्ने॑ पि॒त्तम॒पाम॑सि ॥ मण्डू॑कि॒ ताभि॒रा ग॑हि॒ सेमं नो॑ य॒ज्ञ्ं । पा॒व॒कव॑र्णꣳ शि॒वं कृ॑धि ॥ पा॒व॒क आ चि॒तय॑न्त्या कृ॒पा । क्षाम॑न् रुरु॒च उ॒षसो॒ न भा॒नुना᳚ ॥ तूर्व॒न् न याम॒न्नेत॑शस्य॒ नू रण॒ आ यो घृ॒णे । न त॑तृषा॒णो अ॒जरः॑ ॥ अग्ने॑ पावक रो॒चिषा॑ म॒न्द्रया॑ देव जि॒ह्वया᳚ । आ दे॒वान् - [  ]",
  "pada": "ज्मन्न् । उपेति॑ । वे॒त॒से । अव॑त्तर॒मित्यव॑त् - त॒र॒म् । न॒दीषु॑ । आ ।  । अग्ने᳚ । पि॒त्तम् । अ॒पाम् । अ॒सि॒ ।  । मण्डू॑कि । ताभिः॑ । एति॑ । ग॒हि॒ । सा । इ॒मम् । नः॒ । य॒ज्ञम् ।  । पा॒व॒कव॑र्ण॒मिति॑ पाव॒क - व॒र्ण॒म् । शि॒वम् । कृ॒धि॒ ।  । पा॒व॒के । एति॑ । चि॒तय॑न्त्या । कृ॒पा ।  । क्षामन्न्॑ । रु॒रु॒चे । उ॒षसः॑ । न । भा॒नुना᳚ ।  । तूर्वन्न्॑ । न । यामन्न्॑ । एत॑शस्य । नु । रणे᳚ । एति॑ । यः । घृ॒णे ।  । न । त॒तृ॒षा॒णः । अ॒जरः॑ ।  । अग्ने᳚ । पा॒व॒क॒ । रो॒चिषा᳚ । म॒न्द्रया᳚ । दे॒व॒ । जि॒ह्वया᳚ ।  । एति॑ । दे॒वान् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}