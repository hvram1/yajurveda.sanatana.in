{
  "id": "TS 4.6.3.3",
  "classification": {
    "kanda": "4",
    "prasna": "6",
    "anuvaka": "3",
    "panchasat": "3"
  },
  "header": "TS 4.6.3.3",
  "panchasatInfo": " 14",
  "padaCount": 50,
  "samhita": "परि॒गृह्य॑ दे॒वा य॒ज्ञ्मा॑यन्न् ॥ सूर्य॑रश्मि॒र्॒.हरि॑केशः पु॒रस्ता᳚थ् सवि॒ता ज्योति॒रुद॑याꣳ॒॒ अज॑स्रं । तस्य॑ पू॒षा प्र॑स॒वं ॅया॑ति दे॒वः स॒पंश्य॒न् विश्वा॒ भुव॑नानि गो॒पाः ॥ दे॒वा दे॒वेभ्यो॑ अद्ध्व॒र्यन्तो॑ अस्थुर्वी॒तꣳ श॑मि॒त्रे श॑मि॒ता य॒जद्ध्यै᳚ । तु॒रीयो॑ य॒ज्ञो यत्र॑ ह॒व्यमेति॒ ततः॑ पाव॒का आ॒शिषो॑ नो जुषन्तां ॥ वि॒मान॑ ए॒ष दि॒वो मद्ध्य॑ आस्त आपप्रि॒वान् रोद॑सी अ॒न्तरि॑क्षं । स वि॒श्वाची॑र॒भि - [  ]",
  "pada": "प॒रि॒गृह्येति॑ परि - गृह्य॑ । दे॒वाः । य॒ज्ञम् । आ॒य॒न्न् ।  । सूर्य॑रश्मि॒रिति॒ सूर्य॑ - र॒श्मिः॒ । हरि॑केश॒ इति॒ हरि॑ - के॒शः॒ । पु॒रस्ता᳚त् । स॒वि॒ता । ज्योतिः॑ । उदिति॑ । अ॒या॒न् । अज॑स्रम् ।  । तस्य॑ । पू॒षा । प्र॒स॒वमिति॑ प्र - स॒वम् । या॒ति॒ । दे॒वः । सं॒पश्य॒न्निति॑ सं - पश्यन्न्॑ । विश्वा᳚ । भुव॑नानि । गो॒पा इति॑ गो - पाः ।  । दे॒वाः । दे॒वेभ्यः॑ । अ॒द्ध्व॒र्यन्तः॑ । अ॒स्थुः॒ । वी॒तम् । श॒मि॒त्रे । श॒मि॒ता । य॒जद्ध्यै᳚ ।  । तु॒रीयः॑ । य॒ज्ञः । यत्र॑ । ह॒व्यम् । एति॑ । ततः॑ । पा॒व॒काः । आ॒शिष॒ इत्या᳚-शिषः॑ । नः॒ । जु॒ष॒न्ता॒म् ।  । वि॒मान॒ इति॑ वि-मानः॑ । ए॒षः । दि॒वः । मद्ध्ये᳚ । आ॒स्ते॒ । आ॒प॒प्रि॒वानित्या᳚ - प॒प्रि॒वान् । रोद॑सी॒ इति॑ । अ॒न्तरि॑क्षम् ।  । सः । वि॒श्वाचीः᳚ । अ॒भीति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}