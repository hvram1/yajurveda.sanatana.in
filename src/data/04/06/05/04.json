{
  "id": "TS 4.6.5.4",
  "classification": {
    "kanda": "4",
    "prasna": "6",
    "anuvaka": "5",
    "panchasat": "4"
  },
  "header": "TS 4.6.5.4",
  "panchasatInfo": " 24",
  "padaCount": 50,
  "samhita": "यज॑मानश्च सीदत ॥ प्रेद्धो॑ अग्ने दीदिहि पु॒रो नोऽज॑स्रया सू॒र्म्या॑ यविष्ठ । त्वाꣳ शश्व॑न्त॒ उप॑ यन्ति॒ वाजाः᳚ ॥ वि॒धेम॑ ते पर॒मे जन्म॑न्नग्ने वि॒धेम॒ स्तोमै॒रव॑रे स॒धस्थे᳚ । यस्मा॒द्-योने॑रु॒दारि॑था॒ यजे॒ तं प्रत्वे ह॒वीꣳषि॑ जुहुरे॒ समि॑द्धे ॥ ताꣳ स॑वि॒तुर्वरे᳚ण्यस्य चि॒त्रामाऽहं ॅवृ॑णे सुम॒तिं ॅवि॒श्वज॑न्यां । याम॑स्य॒ कण्वो॒ अदु॑ह॒त् प्रपी॑नाꣳ स॒हस्र॑धारां॒ - [  ]",
  "pada": "यज॑मानः । च॒ । सी॒द॒त॒ ।  । प्रेद्ध॒ इति॒ प्र - इ॒द्धः॒ । अ॒ग्ने॒ । दी॒दि॒हि॒ । पु॒रः । नः॒ । अज॑स्रया । सू॒र्म्या᳚ । य॒वि॒ष्ठ॒ ।  । त्वाम् । शश्व॑न्तः । उपेति॑ । य॒न्ति॒ । वाजाः᳚ ।  । वि॒धेम॑ । ते॒ । प॒र॒मे । जन्मन्न्॑ । अ॒ग्ने॒ । वि॒धेम॑ । स्तोमैः᳚ । अव॑रे । स॒धस्थ॒ इति॑ स॒ध - स्थे॒ ।  । यस्मा᳚त् । योनेः᳚ । उ॒दारि॒थेत्यु॑त् - आरि॑थ । यजे᳚ । तम् । प्रेति॑ । त्वे इति॑ । ह॒वीꣳषि॑ । जु॒हु॒रे॒ । समि॑द्ध॒ इति॒ सं - इ॒द्धे॒ ।  । ताम् । स॒वि॒तुः । वरे᳚ण्यस्य । चि॒त्राम् । एति॑ । अ॒हम् । वृ॒णे॒ । सु॒म॒तिमिति॑ सु - म॒तिम् । वि॒श्वज॑न्या॒मिति॑ वि॒श्व - ज॒न्या॒म् ।  । याम् । अ॒स्य॒ । कण्वः॑ । अदु॑हत् । प्रपी॑ना॒मिति॒ प्र-पी॒ना॒म् । स॒हस्र॑धारा॒मिति॑ स॒हस्र॑ - धा॒रा॒म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}