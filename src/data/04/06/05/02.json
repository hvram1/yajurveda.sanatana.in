{
  "id": "TS 4.6.5.2",
  "classification": {
    "kanda": "4",
    "prasna": "6",
    "anuvaka": "5",
    "panchasat": "2"
  },
  "header": "TS 4.6.5.2",
  "panchasatInfo": " 22",
  "padaCount": 50,
  "samhita": "म॒हं ॥ सुव॒र्यन्तो॒ नापे᳚क्षन्त॒ आ द्याꣳ रो॑हन्ति॒ रोद॑सी । य॒ज्ञ्ं ॅये वि॒श्वतो॑धारꣳ॒॒ सुवि॑द्वाꣳसो वितेनि॒रे ॥ अग्ने॒ प्रेहि॑ प्रथ॒मो दे॑वय॒तां चक्षु॑र्दे॒वाना॑मु॒त मर्त्या॑नां । इय॑क्षमाणा॒ भृगु॑भिः स॒जोषाः॒ सुव॑र्यन्तु॒ यज॑मानाः स्व॒स्ति ॥ नक्तो॒षासा॒ सम॑नसा॒ विरू॑पे धा॒पये॑ते॒ शिशु॒मेकꣳ॑ समी॒ची । द्यावा॒ क्षामा॑ रु॒क्मो अ॒न्तर्वि भा॑ति दे॒वा अ॒ग्निं धा॑रयन् द्रविणो॒दाः ॥ अग्ने॑ सहस्राक्ष - [  ]",
  "pada": "अ॒हम् ।  । सुवः॑ । यन्तः॑ । न । अपेति॑ । ई॒क्ष॒न्ते॒ । एति॑ । द्याम् । रो॒ह॒न्ति॒ । रोद॑सी॒ इति॑ ।  । य॒ज्ञम् । ये । वि॒श्वतो॑धार॒मिति॑ वि॒श्वतः॑ - धा॒र॒म् । सुवि॑द्वाꣳस॒ इति॒ सु - वि॒द्वाꣳ॒॒सः॒ । वि॒ते॒नि॒र इति॑ वि - ते॒नि॒रे ।  । अग्ने᳚ । प्रेति॑ । इ॒हि॒ । प्र॒थ॒मः । दे॒व॒य॒तामिति॑ देव - य॒ताम् । चक्षुः॑ । दे॒वाना᳚म् । उ॒त । मर्त्या॑नाम् ।  । इय॑क्षमाणाः । भृगु॑भि॒रिति॒ भृगु॑ - भिः॒ । स॒जोषा॒ इति॑ स-जोषाः᳚ । सुवः॑ । य॒न्तु॒ । यज॑मानाः । स्व॒स्ति ।  । नक्तो॒षासा᳚ । सम॑न॒सेति॒ स - म॒न॒सा॒ । विरू॑पे॒ इति॒ वि - रू॒पे॒ । धा॒पये॑ते॒ इति॑ । शिशु᳚म् । एक᳚म् । स॒मी॒ची इति॑ ।  । द्यावा᳚ । क्षाम॑ । रु॒क्मः । अ॒न्तः । वीति॑ । भा॒ति॒ । दे॒वाः । अ॒ग्निम् । धा॒र॒य॒न्न् । द्र॒वि॒णो॒दा इति॑ द्रविणः - दाः ।  । अग्ने᳚ । स॒ह॒स्रा॒क्षेति॑ सहस्र - अ॒क्ष॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}