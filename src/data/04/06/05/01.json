{
  "id": "TS 4.6.5.1",
  "classification": {
    "kanda": "4",
    "prasna": "6",
    "anuvaka": "5",
    "panchasat": "1"
  },
  "header": "TS 4.6.5.1",
  "panchasatInfo": " 21",
  "padaCount": 50,
  "samhita": "प्राची॒मनु॑ प्र॒दिशं॒ प्रेहि॑ वि॒द्वान॒ग्नेर॑ग्ने पु॒रो अ॑ग्निर्भवे॒ह । विश्वा॒ आशा॒ दीद्या॑नो॒ वि भा॒ह्यूर्जं॑ नो धेहि द्वि॒पदे॒ चतु॑ष्पदे ॥ क्रम॑द्ध्वम॒ग्निना॒ नाक॒मुख्यꣳ॒॒ हस्ते॑षु॒ बिभ्र॑तः । दि॒वः पृ॒ष्ठꣳ सुव॑र्ग॒त्वा मि॒श्रा दे॒वेभि॑राद्ध्वं ॥ पृ॒थि॒व्या अ॒हमुद॒न्तरि॑क्ष॒-माऽरु॑ह-म॒न्तरि॑क्षा॒द् दिव॒माऽरु॑हं ।दि॒वो नाक॑स्य पृ॒ष्ठाथ् सुव॒र्ज्योति॑रगा- [  ]",
  "pada": "प्राची᳚म् । अन्विति॑ । प्र॒दिश॒मिति॑ प्र-दिश᳚म् । प्रेति॑ । इ॒हि॒ । वि॒द्वान् । अ॒ग्नेः । अ॒ग्ने॒ । पु॒रो अ॑ग्नि॒रिति॑ पु॒रः - अ॒ग्निः॒ । भ॒व॒ । इ॒ह ।  । विश्वाः᳚ । आशाः᳚ । दीद्या॑नः । वीति॑ । भा॒हि॒ । ऊर्ज᳚म् । नः॒ । धे॒हि॒ । द्वि॒पद॒ इति॑ द्वि - पदे᳚ । चतु॑ष्पद॒ इति॒ चतुः॑ - प॒दे॒ ।  । क्रम॑द्ध्वम् । अ॒ग्निना᳚ । नाक᳚म् । उख्य᳚म् । हस्ते॑षु । बिभ्र॑तः ।  । दि॒वः । पृ॒ष्ठम् । सुवः॑ । ग॒त्वा । मि॒श्राः । दे॒वेभिः॑ । आ॒द्ध्व॒म् ।  । पृ॒थि॒व्याः । अ॒हम् । उदिति॑ । अ॒न्तरि॑क्षम् । एति॑ । अ॒रु॒ह॒म् । अ॒न्तरि॑क्षात् । दिव᳚म् । एति॑ । अ॒रु॒ह॒म् ।  । दि॒वः । नाक॑स्य । पृ॒ष्ठात् । सुवः॑ । ज्योतिः॑ । अ॒गा॒म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}