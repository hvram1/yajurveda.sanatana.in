{
  "id": "TS 4.6.2.6",
  "classification": {
    "kanda": "4",
    "prasna": "6",
    "anuvaka": "2",
    "panchasat": "6"
  },
  "header": "TS 4.6.2.6",
  "panchasatInfo": " 11",
  "padaCount": 59,
  "samhita": "मनो॒युजं॒ ॅवाजे॑ अ॒द्या हु॑वेम । स नो॒ नेदि॑ष्ठा॒ हव॑नानि जोषते वि॒श्वश॑भूं॒रव॑से सा॒धुक॑र्मा ॥ विश्व॑कर्मन्. ह॒विषा॑ वावृधा॒नः स्व॒यं ॅय॑जस्व त॒नुवं॑ जुषा॒णः । मुह्य॑न्त्व॒न्ये अ॒भितः॑ स॒पत्ना॑ इ॒हास्माकं॑ म॒घवा॑ सू॒रिर॑स्तु ॥ विश्व॑कर्मन्. ह॒विषा॒ वर्द्ध॑नेन त्रा॒तार॒मिन्द्र॑-मकृणोरव॒द्ध्यं । तस्मै॒ विशः॒ सम॑नमन्त पू॒र्वीर॒यमु॒ग्रो वि॑ह॒व्यो॑ यथाऽस॑त् ॥ स॒मु॒द्राय॑ व॒युना॑य॒ सिन्धू॑नां॒ पत॑ये॒ नमः॑ ( ) । न॒दीनाꣳ॒॒ सर्वा॑सां पि॒त्रे जु॑हु॒ता वि॒श्वक॑र्मणे॒ विश्वाऽहाम॑र्त्यꣳ ह॒विः ॥",
  "pada": "म॒नो॒युज॒मिति॑ मनः - युज᳚म् । वाजे᳚ । अ॒द्य । हु॒वे॒म॒ ।  । सः । नः॒ । नेदि॑ष्ठा । हव॑नानि । जो॒ष॒ते॒ । वि॒श्वशं॑भू॒रिति॑ वि॒श्व - शं॒भूः॒ । अव॑से । सा॒धुक॒र्मेति॑ सा॒धु - क॒र्मा॒ ।  । विश्व॑कर्म॒न्निति॒ विश्व॑-क॒र्म॒न्न् । ह॒विषा᳚ । वा॒वृ॒धा॒नः । स्व॒यम् । य॒ज॒स्व॒ । त॒नुव᳚म् । जु॒षा॒णः ।  । मुह्य॑न्तु । अ॒न्ये । अ॒भितः॑ । स॒पत्नाः᳚ । इ॒ह । अ॒स्माक᳚म् । म॒घवेति॑ म॒घ - वा॒ । सू॒रिः । अ॒स्तु॒ ।  । विश्व॑कर्म॒न्निति॒ विश्व॑ - क॒र्म॒न्न् । ह॒विषा᳚ । वर्द्ध॑नेन । त्रा॒तार᳚म् । इन्द्र᳚म् । अ॒कृ॒णोः॒ । अ॒व॒द्ध्यम् ।  । तस्मै᳚ । विशः॑ । समिति॑ । अ॒न॒म॒न्त॒ । पू॒र्वीः । अ॒यम् । उ॒ग्रः । वि॒ह॒व्य॑ इति॑ वि-ह॒व्यः॑ । यथा᳚ । अस॑त् ।  । स॒मु॒द्राय॑ । व॒युना॑य । सिन्धू॑नाम् । पत॑ये । नमः॑ ( ) ।  । न॒दीना᳚म् । सर्वा॑साम् । पि॒त्रे । जु॒हु॒त । वि॒श्वक॑र्मण॒ इति॑ वि॒श्व - क॒र्म॒ण॒ । विश्वा᳚ । अहा᳚ । अम॑र्त्यम् । ह॒विः ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}