{
  "id": "TS 4.6.2.4",
  "classification": {
    "kanda": "4",
    "prasna": "6",
    "anuvaka": "2",
    "panchasat": "4"
  },
  "header": "TS 4.6.2.4",
  "panchasatInfo": " 9",
  "padaCount": 50,
  "samhita": "-म॒पां गर्भं॒ ॅव्य॑दधात् पुरु॒त्रा ॥ चक्षु॑षः पि॒ता मन॑सा॒ हि धीरो॑ घृ॒तमे॑ने अजन॒न्नन्न॑माने । य॒देदन्ता॒ अद॑दृꣳहन्त॒ पूर्व॒ आदिद् द्यावा॑पृथि॒वी अ॑प्रथेतां ॥ वि॒श्वत॑-श्चक्षुरु॒त वि॒श्वतो॑मुखो वि॒श्वतो॑हस्त उ॒त वि॒श्वत॑स्पात् । सं बा॒हुभ्यां॒ नम॑ति॒ सं पत॑त्रै॒ र्द्यावा॑पृथि॒वी ज॒नय॑न् दे॒व एकः॑ ॥ किꣳ स्वि॑दासी-दधि॒ष्ठान॑-मा॒रंभ॑णं कत॒मथ् स्वि॒त् किमा॑सीत् । यदी॒ भूमिं॑ ज॒नय॑न् - [  ]",
  "pada": "अ॒पाम् । गर्भ᳚म् । वीति॑ । अ॒द॒धा॒त् । पु॒रु॒त्रेति॑ पुरु - त्रा ।  । चक्षु॑षः । पि॒ता । मन॑सा । हि । धीरः॑ । घृ॒तम् । ए॒ने॒ इति॑ । अ॒ज॒न॒त् । नन्न॑माने॒ इति॑ ।  । य॒दा । इत् । अन्ताः᳚ । अद॑दृꣳहन्त । पूर्वे᳚ । आत् । इत् । द्यावा॑पृथि॒वी इति॒ द्यावा᳚ - पृ॒थि॒वी । अ॒प्र॒थे॒ता॒म् ।  । वि॒श्वत॑श्चक्षु॒रिति॑ वि॒श्वतः॑ - च॒क्षुः॒ । उ॒त । वि॒श्वतो॑मुख॒ इति॑ वि॒श्वतः॑ - मु॒खः॒ । वि॒श्वतो॑हस्त॒ इति॑ वि॒श्वतः॑ - ह॒स्तः॒ । उ॒त । वि॒श्वत॑स्पा॒दिति॑ वि॒श्वतः॑-पा॒त् ।  । समिति॑ । बा॒हुभ्या॒मिति॑ बा॒हु-भ्या॒म् । नम॑ति । समिति॑ । पत॑त्रैः । द्यावा॑पृथि॒वी इति॒ द्यावा᳚ - पृ॒थि॒वी । ज॒नयन्न्॑ । दे॒वः । एकः॑ ।  । किम् । स्वि॒त् । आ॒सी॒त् । अ॒धि॒ष्ठान॒मित्य॑धि - स्थान᳚म् । आ॒रंभ॑ण॒मित्या᳚ - रंभ॑णम् । क॒त॒मत् । स्वि॒त् । किम् । आ॒सी॒त् ।  । यदि॑ । भूमि᳚म् । ज॒नयन्न्॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}