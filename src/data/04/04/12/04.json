{
  "id": "TS 4.4.12.4",
  "classification": {
    "kanda": "4",
    "prasna": "4",
    "anuvaka": "12",
    "panchasat": "4"
  },
  "header": "TS 4.4.12.4",
  "panchasatInfo": " 36",
  "padaCount": 50,
  "samhita": "बृह॒तीर्नु शक्व॑रीरि॒मं ॅय॒ज्ञ्म॑वन्तु नो घृ॒ताचीः᳚ ॥ सुव॑र्वती सु॒दुघा॑ नः॒ पय॑स्वती दि॒शां दे॒व्य॑वतु नो घृ॒ताची᳚ । त्वं गो॒पाः पु॑रए॒तोत प॒श्चाद् बृह॑स्पते॒ याम्यां᳚ ॅयुङ्ग्धि॒ वाचं᳚ ॥ऊ॒र्द्ध्वा दि॒शाꣳ रन्ति॒राशौष॑धीनाꣳ संॅवथ्स॒रेण॑ सवि॒ता नो॒ अह्नां᳚ । रे॒वथ् सामाति॑च्छन्दा उ॒ छन्दोऽजा॑त शत्रुः स्यो॒ना नो॑ अस्तु ॥ स्तोम॑त्रयस्त्रिꣳशे॒ भुव॑नस्य पत्नि॒ विव॑स्वद्वाते अ॒भि नो॑ - [  ]",
  "pada": "बृ॒ह॒तीः । नु । शक्व॑रीः । इ॒मम् । य॒ज्ञम् । अ॒व॒न्तु॒ । नः॒ । घृ॒ताचीः᳚ । सुव॑र्व॒तीति॒ सुवः॑ - व॒ती॒ । सु॒दुघेति॑ सु - दुघा᳚ । नः॒ । पय॑स्वती । दि॒शाम् । दे॒वी । अ॒व॒तु॒ । नः॒ । घृ॒ताची᳚ ।  । त्वम् । गो॒पा इति॑ गो - पाः । पु॒र॒ ए॒तेति॑ पुरः - ए॒ता । उ॒त । प॒श्चात् । बृह॑स्पते । याम्या᳚म् । यु॒ङ्ग्धि॒ । वाच᳚म् ।  । ऊ॒र्द्ध्वा । दि॒शाम् । रन्तिः॑ । आशा᳚ । ओष॑धीनाम् । सं॒ॅव॒थ्स॒रेणेति॑ सं-व॒थ्स॒रेण॑ । स॒वि॒ता । नः॒ । अह्ना᳚म् ।  । रे॒वत् । साम॑ । अति॑॑च्छन्दा॒ इत्यति॑ - छ॒न्दाः॒ । उ॒ । छन्दः॑ । अजा॑तशत्रु॒रित्यजा॑त - श॒त्रुः॒ । स्यो॒ना । नः॒ । अ॒स्तु॒ ।  । स्तोम॑त्रयस्त्रिꣳश॒ इति॒ स्तोम॑ - त्र॒य॒स्त्रिꣳ॒॒शे॒ । भुव॑नस्य । प॒त्नि॒ । विव॑स्वद्वात॒ इति॒ विव॑स्वत् - वा॒ते॒ । अ॒भीति॑ । नः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}