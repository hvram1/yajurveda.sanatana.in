{
  "id": "TS 4.4.12.3",
  "classification": {
    "kanda": "4",
    "prasna": "4",
    "anuvaka": "12",
    "panchasat": "3"
  },
  "header": "TS 4.4.12.3",
  "panchasatInfo": " 35",
  "padaCount": 50,
  "samhita": "वर्च॑ इ॒दं क्ष॒त्रꣳ स॑लि॒लवा॑तमु॒ग्रं ॥ ध॒र्त्री दि॒शां क्ष॒त्रमि॒दं दा॑धारोप॒स्थाऽऽशा॑नां मि॒त्रव॑द॒स्त्वोजः॑ । मित्रा॑वरुणा श॒रदाऽह्नां᳚ चिकित्नू अ॒स्मै रा॒ष्ट्राय॒ महि॒ शर्म॑ यच्छतं ॥ वै॒रा॒जे साम॒न्नधि॑ मे मनी॒षाऽनु॒ष्टुभा॒ संभृ॑तं ॅवी॒र्यꣳ॑ सहः॑ । इ॒दं क्ष॒त्रं मि॒त्रव॑दा॒र्द्रदा॑नु॒ मित्रा॑वरुणा॒ रक्ष॑त॒-माधि॑पत्यैः ॥ स॒म्राड् दि॒शाꣳ स॒हसा᳚म्नी॒ सह॑स्वत्यृ॒तुर्.हे॑म॒न्तो वि॒ष्ठया॑ नः पिपर्तु । अ॒व॒स्युवा॑ता - [  ]",
  "pada": "वर्चः॑ । इ॒दम् । क्ष॒त्रम् । स॒लि॒लवा॑त॒मिति॑ सलि॒ल - वा॒त॒म् । उ॒ग्रम् ।  । ध॒र्त्री । दि॒शाम् । क्ष॒त्रम् । इ॒दम् । दा॒धा॒र॒ । उ॒प॒स्थेत्यु॑प - स्था । आशा॑नाम् । मि॒त्रव॒दिति॑ मि॒त्र - व॒त् । अ॒स्तु॒ । ओजः॑ ।  । मित्रा॑वरु॒णेति॒ मित्रा᳚ - व॒रु॒णा॒ । श॒रदा᳚ । अह्ना᳚म् । चि॒कि॒त्नू॒ इति॑ । अ॒स्मै । रा॒ष्ट्राय॑ । महि॑ । शर्म॑ । य॒च्छ॒त॒म् ।  । वै॒रा॒जे । सामन्न्॑ । अधीति॑ । मे॒ । म॒नी॒षा । अ॒नु॒ष्टुभेत्य॑नु - स्तुभा᳚ । संभृ॑त॒मिति॒ सं - भृ॒त॒म् । वी॒र्य᳚म् । सहः॑ ।  । इ॒दम् । क्ष॒त्रम् । मि॒त्रव॒दिति॑ मि॒त्र - व॒त् । आ॒र्द्रदा॒न्वित्या॒र्द्र - दा॒नु॒ । मित्रा॑वरु॒णेति॒ मित्रा᳚ - व॒रु॒णा॒ । रक्ष॑तम् । आधि॑पत्यै॒रित्याधि॑-प॒त्यैः॒ ।  । स॒म्राडिति॑ सम् - राट् । दि॒शाम् । स॒हसा॒म्नीति॑ स॒ह - सा॒म्नी॒ । सह॑स्वती । ऋ॒तुः । हे॒म॒न्तः । वि॒ष्ठयेति॑ वि - स्थया᳚ । नः॒ । पि॒प॒र्तु॒ ।  । अ॒व॒स्युवा॑ता॒ इत्य॑व॒स्यु - वा॒ताः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}