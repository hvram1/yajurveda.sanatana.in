{
  "id": "TS 4.4.11.1",
  "classification": {
    "kanda": "4",
    "prasna": "4",
    "anuvaka": "11",
    "panchasat": "1"
  },
  "header": "TS 4.4.11.1",
  "panchasatInfo": " 29",
  "padaCount": 50,
  "samhita": "मधु॑श्च॒ माध॑वश्च॒ वास॑न्तिकावृ॒तू शु॒क्रश्च॒ शुचि॑श्च॒ ग्रैष्मा॑वृ॒तू नभ॑श्च नभ॒स्य॑श्च॒ वार्.षि॑कावृ॒तू इ॒षश्चो॒र्जश्च॑ शार॒दावृ॒तू सह॑श्च सह॒स्य॑श्च॒ हैम॑न्तिकावृ॒तू तप॑श्च तप॒स्य॑श्च शैशि॒रावृ॒तू अ॒ग्नेर॑न्तः श्ले॒षो॑ऽसि॒ कल्पे॑तां॒ द्यावा॑पृथि॒वी कल्प॑न्ता॒माप॒ ओष॑धीः॒ कल्प॑न्ताम॒ग्नयः॒ पृथ॒ङ्मम॒ ज्यैष्ठ्य॑य॒ सव्र॑ता॒- [  ]",
  "pada": "मधुः॑ । च॒ । माध॑वः । च॒ । वास॑न्तिकौ । ऋ॒तू इति॑ । शु॒क्रः । च॒ । शुचिः॑ । च॒ । ग्रैष्मौ᳚ । ऋ॒तू इति॑ । नभः॑ । च॒ । न॒भ॒स्यः॑ । च॒ । वार्.षि॑कौ । ऋ॒तू इति॑ । इ॒षः । च॒ । ऊ॒र्जः । च॒ । शा॒र॒दौ । ऋ॒तू इति॑ । सहः॑ । च॒ । स॒ह॒स्यः॑ । च॒ । हैम॑न्तिकौ । ऋ॒तू इति॑ । तपः॑ । च॒ । त॒प॒स्यः॑ । च॒ । शै॒शि॒रौ । ऋ॒तू इति॑ । अ॒ग्नेः । अ॒न्तः॒श्ले॒ष इत्य॑न्तः - श्ले॒षः । अ॒सि॒ । कल्पे॑ताम् । द्यावा॑पृथि॒वी इति॒ द्यावा᳚ - पृ॒थि॒वी । कल्प॑न्ताम् । आपः॑ । ओष॑धीः । कल्प॑न्ताम् । अ॒ग्नयः॑ । पृथ॑क् । मम॑ । ज्यैष्ठ्य॑य । सव्र॑ता॒ इति॒ स-व्र॒ताः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}