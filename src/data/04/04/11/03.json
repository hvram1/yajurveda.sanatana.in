{
  "id": "TS 4.4.11.3",
  "classification": {
    "kanda": "4",
    "prasna": "4",
    "anuvaka": "11",
    "panchasat": "3"
  },
  "header": "TS 4.4.11.3",
  "panchasatInfo": " 31",
  "padaCount": 50,
  "samhita": "-मादि॒त्यानां॒ ते तेऽधि॑पतय॒स्तेभ्यो॒ नम॒स्ते नो॑ मृडयन्तु॒ ते यं द्वि॒ष्मो यश्च॑ नो॒ द्वेष्टि॒ तं ॅवो॒ जंभे॑ दधामि स॒हस्र॑स्य प्र॒मा अ॑सि स॒हस्र॑स्य प्रति॒मा अ॑सि स॒हस्र॑स्य वि॒मा अ॑सि स॒हस्र॑स्यो॒न्मा अ॑सि साह॒स्रो॑ऽसि स॒हस्रा॑य त्वे॒मा मे॑ अग्न॒ इष्ट॑का धे॒नवः॑ स॒न्त्वेका॑ च श॒तं च॑ स॒हस्रं॑ चा॒युतं॑ च - [  ]",
  "pada": "आ॒दि॒त्याना᳚म् । ते । ते॒ । अधि॑पतय॒ इत्यधि॑-प॒त॒यः॒ । तेभ्यः॑ । नमः॑ । ते । नः॒ । मृ॒ड॒य॒न्तु॒ । ते । यम् । द्वि॒ष्मः । यः । च॒ । नः॒ । द्वेष्टि॑ । तम् । वः॒ । जंभे᳚ । द॒धा॒मि॒ । स॒हस्र॑स्य । प्र॒मेति॑ प्र - मा । अ॒सि॒ । स॒हस्र॑स्य । प्र॒ति॒मेति॑ प्रति - मा । अ॒सि॒ । स॒हस्र॑स्य । वि॒मेति॑ वि - मा । अ॒सि॒ । स॒हस्र॑स्य । उ॒न्मेत्यु॑त् - मा । अ॒सि॒ । सा॒ह॒स्रः । अ॒सि॒ । स॒हस्रा॑य । त्वा॒ । इ॒माः । मे॒ । अ॒ग्ने॒ । इष्ट॑काः । धे॒नवः॑ । स॒न्तु॒ । एका᳚ । च॒ । श॒तम् । च॒ । स॒हस्र᳚म् । च॒ । अ॒युत᳚म् । च॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}