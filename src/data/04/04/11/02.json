{
  "id": "TS 4.4.11.2",
  "classification": {
    "kanda": "4",
    "prasna": "4",
    "anuvaka": "11",
    "panchasat": "2"
  },
  "header": "TS 4.4.11.2",
  "panchasatInfo": " 30",
  "padaCount": 50,
  "samhita": "ये᳚ऽग्नयः॒ सम॑नसोऽन्त॒रा द्यावा॑पृथि॒वी शै॑शि॒रावृ॒तू अ॒भि कल्प॑माना॒ इन्द्र॑मिव दे॒वा अ॒भि संॅवि॑शन्तु सं॒ॅयच्च॒ प्रचे॑ताश्चा॒ग्नेः सोम॑स्य॒ सूर्य॑स्यो॒-ग्रा च॑ भी॒मा च॑ पितृ॒णां ॅय॒मस्येन्द्र॑स्य ध्रु॒वा च॑ पृथि॒वी च॑ दे॒वस्य॑ सवि॒तुर्म॒रुतां॒ ॅवरु॑णस्य ध॒र्त्री च॒ धरि॑त्री च मि॒त्रावरु॑णयो र्मि॒त्रस्य॑ धा॒तुः प्राची॑ च प्र॒तीची॑ च॒ वसू॑नाꣳ रु॒द्राणा॑ - [  ]",
  "pada": "ये । अ॒ग्नयः॑ । सम॑नस॒ इति॒ स - म॒न॒सः॒ । अ॒न्त॒रा । द्यावा॑पृथि॒वी इति॒ द्यावा᳚ - पृ॒थि॒वी । शै॒शि॒रौ । ऋ॒तू इति॑ । अ॒भीति॑ । कल्प॑मानाः । इन्द्र᳚म् । इ॒व॒ । दे॒वाः । अ॒भि । समिति॑ । वि॒श॒न्तु॒ । सं॒ॅयदिति॑ सं - यत् । च॒ । प्रचे॑ता॒ इति॒ प्र - चे॒ताः॒ । च॒ । अ॒ग्नेः । सोम॑स्य । सूर्य॑स्य । उ॒ग्रा । च॒ । भी॒मा । च॒ । पि॒तृ॒णाम् । य॒मस्य॑ । इन्द्र॑स्य । ध्रु॒वा । च॒ । पृ॒थि॒वी । च॒ । दे॒वस्य॑ । स॒वि॒तुः । म॒रुता᳚म् । वरु॑णस्य । ध॒र्त्री । च॒ । धरि॑त्री । च॒ । मि॒त्रावरु॑णयो॒रिति॑ मि॒त्रा - वरु॑णयोः । मि॒त्रस्य॑ । धा॒तुः । प्राची᳚ । च॒ । प्र॒तीची᳚ । च॒ । वसू॑नाम् । रु॒द्राणां᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}