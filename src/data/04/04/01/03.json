{
  "id": "TS 4.4.1.3",
  "classification": {
    "kanda": "4",
    "prasna": "4",
    "anuvaka": "1",
    "panchasat": "3"
  },
  "header": "TS 4.4.1.3",
  "panchasatInfo": " 3",
  "padaCount": 43,
  "samhita": "त्वा प्रा॒णं जि॑न्व य॒न्ताऽस्य॑पा॒नाय॑ त्वाऽपा॒नं जि॑न्व सꣳ॒॒सर्पो॑ऽसि॒ चक्षु॑षे त्वा॒ चक्षु॑र्जिन्व वयो॒धा अ॑सि॒ श्रोत्रा॑य त्वा॒ श्रोत्रं॑ जिन्व त्रि॒वृद॑सि प्र॒वृद॑सि सं॒ॅवृद॑सि वि॒वृद॑सि सꣳरो॒हो॑ऽसि नीरो॒हो॑ऽसि प्ररो॒हो᳚ऽस्यनुरो॒हो॑ऽसि वसु॒को॑ऽसि॒ वेष॑श्रिरसि॒ वस्य॑ष्टिरसि ॥",
  "pada": "त्वा॒ । प्रा॒णमिति॑ प्र - अ॒नम् । जि॒न्व॒ । य॒न्ता । अ॒सि॒ । अ॒पा॒नायेत्य॑प - अ॒नाय॑ । त्वा॒ । अ॒पा॒नमित्य॑प - अ॒नम् । जि॒न्व॒ । सꣳ॒॒सर्प॒ इति॑ सं - सर्पः॑ । अ॒सि॒ । चक्षु॑षे । त्वा॒ । चक्षुः॑ । जि॒न्व॒ । व॒यो॒धा इति॑ वयः - धाः । अ॒सि॒ । श्रोत्रा॑य । त्वा॒ । श्रोत्र᳚म् । जि॒न्व॒ । त्रि॒वृदिति॑ त्रि - वृत् । अ॒सि॒ । प्र॒वृदिति॑ प्र - वृत् । अ॒सि॒ । सं॒ॅवृदिति॑ सं - वृत् । अ॒सि॒ । वि॒वृदिति॑ वि - वृत् । अ॒सि॒ । सꣳ॒॒रो॒ह इति॑ सं - रो॒हः । अ॒सि॒ । नी॒रो॒ह इति॑ निः - रो॒हः । अ॒सि॒ । प्र॒रो॒ह इति॑ प्र - रो॒हः । अ॒सि॒ । अ॒नु॒रो॒ह इत्य॑नु - रो॒हः । अ॒सि॒ । व॒सु॒कः । अ॒सि॒ । वेष॑श्रि॒रिति॒ वेष॑ - श्रिः॒ । अ॒सि॒ । वस्य॑ष्टिः । अ॒सि॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}