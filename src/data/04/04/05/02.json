{
  "id": "TS 4.4.5.2",
  "classification": {
    "kanda": "4",
    "prasna": "4",
    "anuvaka": "5",
    "panchasat": "2"
  },
  "header": "TS 4.4.5.2",
  "panchasatInfo": " 19",
  "padaCount": 48,
  "samhita": "मे॒ शर्म॑ च॒ वर्म॑ चा॒स्त्वधि॑ द्यौर॒न्तरि॑क्षं॒ ब्रह्म॑णा वि॒ष्टा म॒रुत॑स्ते गो॒प्तारो॑ वा॒युर्विय॑त्तोऽस्यां॒ ताम॒हं प्र प॑द्ये॒ सा मे॒ शर्म॑ च॒ वर्म॑ चास्तु॒ द्यौरप॑राजिता॒ऽमृते॑न वि॒ष्टाऽऽदि॒त्यास्ते॑ गो॒प्तारः॒ सूर्यो॒ विय॑त्तोऽस्यां॒ ताम॒हं प्र प॑द्ये॒ सा मे॒ शर्म॑ च॒ वर्म॑ चास्तु ॥",
  "pada": "मे॒ । शर्म॑ । च॒ । वर्म॑ । च॒ । अ॒स्तु॒ । अधि॑द्यौ॒रित्यधि॑ - द्यौः॒ । अ॒न्तरि॑क्षम् । ब्रह्म॑णा । वि॒ष्टा । म॒रुतः॑ । ते॒ । गो॒प्तारः॑ । वा॒युः । विय॑त्त॒ इति॒ वि - य॒त्तः॒ । अ॒स्या॒म् । ताम् । अ॒हम् । प्रेति॑ । प॒द्ये॒ । सा । मे॒ । शर्म॑ । च॒ । वर्म॑ । च॒ । अ॒स्तु॒ । द्यौः । अप॑राजि॒तेत्यप॑रा - जि॒ता॒ । अ॒मृते॑न । वि॒ष्टा । आ॒दि॒त्याः । ते॒ । गो॒प्तारः॑ । सूर्यः॑ । विय॑त्त॒ इति॒ वि-य॒त्तः॒ । अ॒स्या॒म् । ताम् । अ॒हम् । प्रेति॑ । प॒द्ये॒ । सा । मे॒ । शर्म॑ । च॒ । वर्म॑ । च॒ । अ॒स्तु॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}