{
  "id": "TS 4.4.7.1",
  "classification": {
    "kanda": "4",
    "prasna": "4",
    "anuvaka": "7",
    "panchasat": "1"
  },
  "header": "TS 4.4.7.1",
  "panchasatInfo": " 22",
  "padaCount": 50,
  "samhita": "भू॒य॒स्कृद॑सि वरिव॒स्कृद॑सि॒ प्राच्य॑स्यू॒र्द्ध्वाऽस्य॑-न्तरिक्ष॒सद॑स्य॒-न्तरि॑क्षे सीदा-फ्सु॒षद॑सि श्येन॒सद॑सि गृद्ध्र॒सद॑सि सुपर्ण॒सद॑सि नाक॒सद॑सि पृथि॒व्यास्त्वा॒ द्रवि॑णे सादयाम्य॒-न्तरि॑क्षस्य त्वा॒ द्रवि॑णे सादयामि दि॒वस्त्वा॒ द्रवि॑णे सादयामि दि॒शां त्वा॒ द्रवि॑णे सादयामि द्रविणो॒दां त्वा॒ द्रवि॑णे सादयामि प्रा॒णं मे॑ पाह्य-पा॒नं मे॑ पाहि व्या॒नं मे॑ - [  ]",
  "pada": "भू॒य॒स्कृदिति॑ भूयः - कृत् । अ॒सि॒ । व॒रि॒व॒स्कृदिति॑ वरिवः - कृत् । अ॒सि॒ । प्राची᳚ । अ॒सि॒ । ऊ॒र्द्ध्वा । अ॒सि॒ । अ॒न्त॒रि॒क्ष॒सदित्य॑न्तरिक्ष - सत् । अ॒सि॒ । अ॒न्तरि॑क्षे । सी॒द॒ । अ॒फ्सु॒षदित्य॑फ्सु - सत् । अ॒सि॒ । श्ये॒न॒सदिति॑ श्येन-सत् । अ॒सि॒ । गृ॒द्ध्र॒सदिति॑ गृद्ध्र-सत् । अ॒सि॒ । सु॒प॒र्ण॒सदिति॑ सुपर्ण - सत् । अ॒सि॒ । ना॒क॒सदिति॑ नाक - सत् । अ॒सि॒ । पृ॒थि॒व्याः । त्वा॒ । द्रवि॑णे । सा॒द॒या॒मि॒ । अ॒न्तरि॑क्षस्य । त्वा॒ । द्रवि॑णे । सा॒द॒या॒मि॒ । दि॒वः । त्वा॒ । द्रवि॑णे । सा॒द॒या॒मि॒ । दि॒शाम् । त्वा॒ । द्रवि॑णे । सा॒द॒या॒मि॒ । द्र॒वि॒णो॒दामिति॑ द्रविणः - दाम् । त्वा॒ । द्रवि॑णे । सा॒द॒या॒मि॒ । प्रा॒णमिति॑ प्र - अ॒नम् । मे॒ । पा॒हि॒ । अ॒पा॒नमित्य॑प - अ॒नम् । मे॒ । पा॒हि॒ । व्या॒नमिति॑ वि - अ॒नम् । मे॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}