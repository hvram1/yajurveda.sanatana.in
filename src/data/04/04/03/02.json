{
  "id": "TS 4.4.3.2",
  "classification": {
    "kanda": "4",
    "prasna": "4",
    "anuvaka": "3",
    "panchasat": "2"
  },
  "header": "TS 4.4.3.2",
  "panchasatInfo": " 8",
  "padaCount": 50,
  "samhita": "नु॒म्लोच॑न्ती-चाफ्स॒रसौ॑ स॒र्पा हे॒ति र्व्या॒घ्राः प्रहे॑ति र॒य मु॑त्त॒राथ् सं॒यॅद्- व॑सु॒स्तस्य॑ सेन॒जिच्च॑ सु॒षेण॑श्च सेनानि ग्राम॒ण्यौ॑ वि॒श्वाची॑ च घृ॒ताची॑ चाफ्स॒रसा॒ वापो॑ हे॒ति र्वातः॒ प्रहे॑ति र॒यमु॒पर्य॒ र्वाग्व॑-सु॒स्तस्य॒ तार्क्ष्य॒-श्चारि॑ष्ट-नेमिश्च सेनानि ग्राम॒ण्या॑ वु॒र्वशी॑ च पू॒र्वचि॑त्तिश्चा-फ्स॒रसौ॑ वि॒द्युद्धे॒तिर॑-व॒स्फूर्ज॒न् प्रहे॑ति॒ स्तेभ्यो॒ नम॒स्ते नो॑ मृडयन्तु॒ ते यं - [  ]",
  "pada": "अ॒नु॒म्लोच॒न्तीत्य॑नु - म्लोच॑न्ती । च॒ । अ॒फ्स॒रसौ᳚ । स॒र्पाः । हे॒तिः । व्या॒घ्राः । प्रहे॑ति॒रिति॒ प्र - हे॒तिः॒ । अ॒यम् । उ॒त्त॒रादित्यु॑त्-त॒रात् । सं॒ॅयद्व॑सु॒रिति॑ सं॒ॅयत् - व॒सुः॒ । तस्य॑ । से॒न॒जिदिति॑ सेन-जित् । च॒ । सु॒षेण॒ इति॑ सु - सेनः॑ । च॒ । से॒ना॒नि॒ग्रा॒म॒ण्या॑विति॑ सेनानि - ग्रा॒म॒ण्यौ᳚ । वि॒श्वाची᳚ । च॒ । घृ॒ताची᳚ । च॒ । अ॒फ्स॒रसौ᳚ । आपः॑ । हे॒तिः । वातः॑ । प्रहे॑ति॒रिति॒ प्र - हे॒तिः॒ । अ॒यम् । उ॒परि॑ । अ॒र्वाग्व॑सु॒रित्य॒र्वाक् - व॒सुः॒ । तस्य॑ । तार्क्ष्यः॑ । च॒ । अरि॑ष्टनेमि॒रित्यरि॑ष्ट - ने॒मिः॒ । च॒ । से॒ना॒नि॒ग्रा॒म॒ण्या॑विति॑ सेनानि - ग्रा॒म॒ण्यौ᳚ । उ॒र्वशी᳚ । च॒ । पू॒र्वचि॑त्ति॒रिति॑ पू॒र्व - चि॒त्तिः॒ । च॒ । अ॒फ्स॒रसौ᳚ । वि॒द्युदिति॑ वि - द्युत् । हे॒तिः । अ॒व॒स्फूर्ज॒न्नित्य॑व - स्फूर्जन्न्॑ । प्रहे॑ति॒रिति॒ प्र - हे॒तिः॒ । तेभ्यः॑ । नमः॑ । ते । नः॒ । मृ॒ड॒य॒न्तु॒ । ते । यम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}