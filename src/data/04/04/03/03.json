{
  "id": "TS 4.4.3.3",
  "classification": {
    "kanda": "4",
    "prasna": "4",
    "anuvaka": "3",
    "panchasat": "3"
  },
  "header": "TS 4.4.3.3",
  "panchasatInfo": " 9",
  "padaCount": 78,
  "samhita": "द्वि॒ष्मो यश्च॑ नो॒ द्वेष्टि॒ तं ॅवो॒ जंभे॑ दधाम्या॒योस्त्वा॒ सद॑ने सादया॒म्यव॑त श्छा॒यायां॒ नमः॑ समु॒द्राय॒ नमः॑ समु॒द्रस्य॒ चक्ष॑से परमे॒ष्ठी त्वा॑ सादयतु दि॒वः पृ॒ष्ठे व्यच॑स्वतीं॒ प्रथ॑स्वतीं ॅवि॒भूम॑तीं प्र॒भूम॑तीं परि॒भूम॑तीं॒ दिवं॑ ॅयच्छ॒ दिवं॑ दृꣳह॒ दिवं॒ मा हिꣳ॑सी॒र्विश्व॑स्मै प्रा॒णाया॑पा॒नाय॑ व्या॒नायो॑दा॒नाय॑ प्रति॒ष्ठायै॑ च॒रित्रा॑य॒ सूर्य॑स्त्वा॒ऽभि पा॑तु म॒ह्या स्व॒स्त्या ( ) छ॒र्दिषा॒ शन्त॑मेन॒ तया॑ दे॒वत॑याऽङ्गिर॒स्वद्-ध्रु॒वा सी॑द ॥ प्रोथ॒दश्वो॒ न यव॑से अवि॒ष्यन्. य॒दा म॒हः स॒ॅवर॑णा॒द् व्यस्था᳚त् । आद॑स्य॒ वातो॒ अनु॑ वाति शो॒चिरध॑ स्म ते॒ व्रज॑नं कृ॒ष्णम॑स्ति ॥",
  "pada": "द्वि॒ष्मः । यः । च॒ । नः॒ । द्वेष्टि॑ । तम् । वः॒ । जंभे᳚ । द॒धा॒मि॒ । आ॒योः । त्वा॒ । सद॑ने । सा॒द॒या॒मि॒ । अव॑तः । छा॒याया᳚म् । नमः॑ । स॒मु॒द्राय॑ । नमः॑ । स॒मु॒द्रस्य॑ । चक्ष॑से । प॒र॒मे॒ष्ठी । त्वा॒ । सा॒द॒य॒तु॒ । दि॒वः । पृ॒ष्ठे । व्यच॑स्वतीम् । प्रथ॑स्वतीम् । वि॒भूम॑ती॒मिति॑ वि - भूम॑तीम् । प्र॒भूम॑ती॒मिति॑ प्र - भूम॑तीम् । प॒रि॒भूम॑ती॒मिति॑ परि - भूम॑तीम् । दिव᳚म् । य॒च्छ॒ । दिव᳚म् । दृꣳ॒॒ह॒ । दिव᳚म् । मा । हिꣳ॒॒सीः॒ । विश्व॑स्मै । प्रा॒णायेति॑ प्र - अ॒नाय॑ । अ॒पा॒नायेत्य॑प - अ॒नाय॑ । व्या॒नायेति॑ वि - अ॒नाय॑ । उ॒दा॒नायेत्यु॑त् - अ॒नाय॑ । प्र॒ति॒ष्ठाया॒ इति॑ प्रति - स्थायै᳚ । च॒रित्रा॑य । सूर्यः॑ । त्वा॒ । अ॒भीति॑ । पा॒तु॒ । म॒ह्या । स्व॒स्त्या ( ) । छ॒र्दिषा᳚ । शन्त॑मे॒नेति॒ शं - त॒मे॒न॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ ।  । प्रोथ॑त् । अश्वः॑ । न । यव॑से । अ॒वि॒ष्यन्न् । य॒दा । म॒हः । सं॒ॅवर॑णा॒दिति॑ सं - वर॑णात् । व्यस्था॒दिति॑ वि - अस्था᳚त् ।  । आत् । अ॒स्य॒ । वातः॑ । अन्विति॑ । वा॒ति॒ । शो॒चिः । अध॑ । स्म॒ । ते॒ । व्रज॑नम् । कृ॒ष्णम् । अ॒स्ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}