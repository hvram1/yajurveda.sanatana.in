{
  "id": "TS 4.4.4.1",
  "classification": {
    "kanda": "4",
    "prasna": "4",
    "anuvaka": "4",
    "panchasat": "1"
  },
  "header": "TS 4.4.4.1",
  "panchasatInfo": " 10",
  "padaCount": 50,
  "samhita": "अ॒ग्निर्मू॒र्द्धा दि॒वः क॒कुत् पतिः॑ पृथि॒व्या अ॒यं । अ॒पाꣳ रेताꣳ॑सि जिन्वति ॥ त्वाम॑ग्ने॒ पुष्क॑रा॒दद्ध्यथ॑र्वा॒ निर॑मन्थत । मू॒र्द्ध्नो विश्व॑स्य वा॒घतः॑ ॥ अ॒यम॒ग्निः स॑ह॒स्रिणो॒ वाज॑स्य श॒तिन॒स्पतिः॑ । मू॒र्द्धा क॒वी र॑यी॒णां ॥ भुवो॑ य॒ज्ञ्स्य॒ रज॑सश्च ने॒ता यत्रा॑ नि॒युद्भिः॒ सच॑से शि॒वाभिः॑ । दि॒वि मू॒र्द्धानं॑ दधिषे सुव॒र्॒.षां जि॒ह्वाम॑ग्ने चकृषे हव्य॒वाहं᳚ ॥ अबो᳚द्ध्य॒ग्निः स॒मिधा॒ जना॑नां॒ - [  ]",
  "pada": "अ॒ग्निः । मू॒र्द्धा । दि॒वः । क॒कुत् । पतिः॑ । पृ॒थि॒व्याः । अ॒यम् ।  । अ॒पाम् । रेताꣳ॑सि । जि॒न्व॒ति॒ ।  । त्वाम् । अ॒ग्ने॒ । पुष्क॑रात् । अधीति॑ । अथ॑र्वा । निरिति॑ । अ॒म॒न्थ॒त॒ ।  । मू॒र्द्ध्नः । विश्व॑स्य । वा॒घतः॑ ।  । अ॒यम् । अ॒ग्निः । स॒ह॒स्रिणः॑ । वाज॑स्य । श॒तिनः॑ । पतिः॑ ।  । मू॒र्द्धा । क॒विः । र॒यी॒णाम् ।  । भुवः॑ । य॒ज्ञस्य॑ । रज॑सः । च॒ । ने॒ता । यत्र॑ । नि॒युद्भि॒रिति॑ नि॒युत् - भिः॒ । सच॑से । शि॒वाभिः॑ ।  । दि॒वि । मू॒र्द्धान᳚म् । द॒धि॒षे॒ । सु॒व॒र्॒.षामिति॑ सुवः - साम् । जि॒ह्वाम् । अ॒ग्ने॒ । च॒कृ॒षे॒ । ह॒व्य॒वाह॒मिति॑ हव्य - वाह᳚म् ।  । अबा॑धि । अ॒ग्निः । स॒मिधेति॑ सम् - इधा᳚ । जना॑नाम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}