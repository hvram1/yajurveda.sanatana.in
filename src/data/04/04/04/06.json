{
  "id": "TS 4.4.4.6",
  "classification": {
    "kanda": "4",
    "prasna": "4",
    "anuvaka": "4",
    "panchasat": "6"
  },
  "header": "TS 4.4.4.6",
  "panchasatInfo": " 15",
  "padaCount": 50,
  "samhita": "र॒क्षसो॑ दह॒ प्रति॑ ॥ आ ते॑ अग्न इधीमहि द्यु॒मन्तं॑ देवा॒जरं᳚ । यद्ध॒ स्या ते॒ पनी॑यसी स॒मिद्-दी॒दय॑ति॒ द्यवीषꣳ॑ स्तो॒तृभ्य॒ आ भ॑र ॥ आ ते॑ अग्न ऋ॒चा ह॒विः शु॒क्रस्य॑ ज्योतिषस्पते । सुश्च॑न्द्र॒ दस्म॒ विश्प॑ते॒ हव्य॑वा॒ट् तुभ्यꣳ॑ हूयत॒ इषꣳ॑ स्तो॒तृभ्य॒ आ भ॑र ॥ उ॒भे सु॑श्चन्द्र स॒र्पिषो॒ दर्वी᳚ श्रीणीष आ॒सनि॑ । उ॒तो न॒ उत् पु॑पूर्या- [  ]",
  "pada": "र॒क्षसः॑ । द॒ह॒ । प्रति॑ ।  । एति॑ । ते॒ । अ॒ग्ने॒ । इ॒धी॒म॒हि॒ । द्यु॒मन्त॒मिति॑ द्यु - मन्त᳚म् । दे॒व॒ । अ॒जर᳚म् ।  । यत् । ह॒ । स्या । ते॒ । पनी॑यसी । स॒मिदिति॑ सं - इत् । दी॒दय॑ति । द्यवि॑ । इष᳚म् । स्तो॒तृभ्य॒ इति॑ स्तो॒तृ - भ्यः॒ । एति॑ । भ॒र॒ ।  । एति॑ । ते॒ । अ॒ग्ने॒ । ऋ॒चा । ह॒विः । शु॒क्रस्य॑ । ज्यो॒ति॒षः॒ । प॒ते॒ ।  । सुश्च॒न्द्रेति॒ सु-च॒न्द्र॒ । दस्म॑ । विश्प॑ते । हव्य॑वा॒डिति॒ हव्य॑ - वा॒ट् । तुभ्य᳚म् । हू॒य॒ते॒ । इष᳚म् । स्तो॒तृभ्य॒ इति॑ स्तो॒तृ - भ्यः॒ । एति॑ । भ॒र॒ ।  । उ॒भे इति॑ । सु॒श्च॒न्द्रेति॑ सु - च॒न्द्र॒ । स॒र्पिषः॑ । दर्वी॒ इति॑ । श्री॒णी॒षे॒ । आ॒सनि॑ ।  । उ॒तो इति॑ । नः॒ । उदिति॑ । पु॒पू॒र्याः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}