{
  "id": "TS 4.4.4.5",
  "classification": {
    "kanda": "4",
    "prasna": "4",
    "anuvaka": "4",
    "panchasat": "5"
  },
  "header": "TS 4.4.4.5",
  "panchasatInfo": " 14",
  "padaCount": 50,
  "samhita": "वसू॑नां दे॒वꣳ राधो॒ जना॑नां ॥ उद॑स्य शो॒चिर॑स्थादा॒-जुह्वा॑नस्य मी॒ढुषः॑ । उद्ध॒मासो॑ अरु॒षासो॑ दिवि॒स्पृशः॒ सम॒ग्निमि॑न्धते॒ नरः॑ ॥ अग्ने॒ वाज॑स्य॒ गोम॑त॒ ईशा॑नः सहसो यहो । अ॒स्मे धे॑हि जातवेदो॒ महि॒ श्रवः॑ ॥ स इ॑धा॒नो वसु॑ष्क॒वि-र॒ग्निरी॒डेन्यो॑ गि॒रा । रे॒वद॒स्मभ्यं॑ पुर्वणीक दीदिहि ॥ क्ष॒पो रा॑जन्नु॒त त्मनाऽग्ने॒ वस्तो॑रु॒तोषसः॑ । स ति॑ग्मजंभ - [  ]",
  "pada": "वसू॑नाम् । दे॒वम् । राधः॑ । जना॑नाम् ।  । उदिति॑ । अ॒स्य॒ । शो॒चिः । अ॒स्था॒त् । आ॒जुह्वा॑न॒स्येत्या᳚ - जुह्वा॑नस्य । मी॒ढुषः॑ ।  । उदिति॑ । धू॒मासः॑ । अ॒रु॒षासः॑ । दि॒वि॒स्पृश॒ इति॑ दिवि - स्पृशः॑ । समिति॑ । अ॒ग्निम् । इ॒न्ध॒ते॒ । नरः॑ ।  । अग्ने᳚ । वाज॑स्य । गोम॑त॒ इति॒ गो-म॒तः॒ । ईशा॑नः । स॒ह॒सः॒ । य॒हो॒ इति॑ ।  । अ॒स्मे इति॑ । धे॒हि॒ । जा॒त॒वे॒द॒ इति॑ जात - वे॒दः॒ । महि॑ । श्रवः॑ ।  । सः । इ॒धा॒नः । वसुः॑ । क॒विः । अ॒ग्निः । ई॒डेन्यः॑ । गि॒रा ।  । रे॒वत् । अ॒स्मभ्य॒मित्य॒स्म - भ्य॒म् । पु॒र्व॒णी॒केति॑ पुरु-अ॒नी॒क॒ । दी॒दि॒हि॒ ।  । क्ष॒पः । रा॒ज॒न्न् । उ॒त । त्मना᳚ । अग्ने᳚ । वस्तोः᳚ । उ॒त । उ॒षसः॑ ।  । सः । ति॒ग्म॒जं॒भेति॑ तिग्म - जं॒भ॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}