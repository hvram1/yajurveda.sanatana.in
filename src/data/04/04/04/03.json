{
  "id": "TS 4.4.4.3",
  "classification": {
    "kanda": "4",
    "prasna": "4",
    "anuvaka": "4",
    "panchasat": "3"
  },
  "header": "TS 4.4.4.3",
  "panchasatInfo": " 12",
  "padaCount": 50,
  "samhita": "गुहा॑ हि॒तमन्व॑-विन्दञ्छिश्रिया॒णं ॅवने॑वने । स जा॑यसे म॒थ्यमा॑नः॒ सहो॑ म॒हत् त्वामा॑हुः॒ सह॑सस्पु॒त्रम॑ङ्गिरः ॥ य॒ज्ञ्स्य॑ के॒तुं प्र॑थ॒मं पु॒रोहि॑तम॒ग्निं नर॑स्त्रिषध॒स्थे समि॑न्धते । इन्द्रे॑ण दे॒वैः स॒रथꣳ॒॒ स ब॒र्॒.हिषि॒ सीद॒न्नि होता॑ य॒जथा॑य सु॒क्रतुः॑ ॥ त्वां चि॑त्रश्रवस्तम॒ हव॑न्ते वि॒क्षु ज॒न्तवः॑ । शो॒चिष्के॑शं पुरुप्रि॒याग्ने॑ ह॒व्याय॒ वोढ॑वे ॥ सखा॑यः॒ संॅवः॑ स॒म्यञ्च॒मिषꣳ॒॒ - [  ]",
  "pada": "गुहा᳚ । हि॒तम् । अन्विति॑ । अ॒वि॒न्द॒न्न् । शि॒श्रि॒या॒णम् । वने॑वन॒ इति॒ वने᳚ - व॒ने॒ ।  । सः । जा॒य॒से॒ । म॒थ्यमा॑नः । सहः॑ । म॒हत् । त्वाम् । आ॒हुः॒ । सह॑सः । पु॒त्रम् । अ॒ङ्गि॒रः॒ ।  । य॒ज्ञस्य॑ । के॒तुम् । प्र॒थ॒मम् । पु॒रोहि॑त॒मिति॑ पु॒रः - हि॒त॒म् । अ॒ग्निम् । नरः॑ । त्रि॒ष॒ध॒स्थ इति॑ त्रि - स॒ध॒स्थे । समिति॑ । इ॒न्ध॒ते॒ ।  । इन्द्रे॑ण । दे॒वैः । स॒रथ॒मिति॑ स - रथ᳚म् । सः । ब॒र्॒.हिषि॑ । सीद॑त् । नीति॑ । होता᳚ । य॒जथा॑य । सु॒क्रतु॒रिति॑ सु - क्रतुः॑ ।  । त्वाम् । चि॒त्र॒श्र॒व॒स्त॒मेति॑ चित्रश्रवः-त॒म॒ । हव॑न्ते । वि॒क्षु । ज॒न्तवः॑ ।  । शो॒चिष्के॑श॒मिति॑ शो॒चिः - के॒श॒म् । पु॒रु॒प्रि॒येति॑ पुरु - प्रि॒य॒ । अग्ने᳚ । ह॒व्याय॑ । वोढ॑वे ।  । सखा॑यः । समिति॑ । वः॒ । स॒म्यञ्च᳚म् । इष᳚म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}