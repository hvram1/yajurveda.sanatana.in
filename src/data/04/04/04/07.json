{
  "id": "TS 4.4.4.7",
  "classification": {
    "kanda": "4",
    "prasna": "4",
    "anuvaka": "4",
    "panchasat": "7"
  },
  "header": "TS 4.4.4.7",
  "panchasatInfo": " 16",
  "padaCount": 50,
  "samhita": "उ॒क्थेषु॑ शवसस्पत॒ इषꣳ॑ स्तो॒तृभ्य॒ आ भ॑र ॥ अग्ने॒ तम॒द्याश्वं॒ न स्तोमैः॒ क्रतुं॒ न भ॒द्रꣳ हृ॑दि॒स्पृशं᳚ । ऋ॒द्ध्यामा॑ त॒ ओहैः᳚ ॥ अधा॒ ह्य॑ग्ने॒ क्रतो᳚र्भ॒द्रस्य॒ दक्ष॑स्य सा॒धोः । र॒थीर्.ऋ॒तस्य॑ बृह॒तो ब॒भूथ॑ ॥ आ॒भिष्टे॑ अ॒द्य गी॒र्भिर्गृ॒णन्तोऽग्ने॒ दाशे॑म । प्र ते॑ दि॒वो न स्त॑नयन्ति॒ शुष्माः᳚ ॥ ए॒भिर्नो॑ अ॒र्कैर्भवा॑ नो अ॒र्वाङ्ख् - [  ]",
  "pada": "उ॒क्थेषु॑ । श॒व॒सः॒ । प॒ते॒ । इष᳚म् । स्तो॒तृभ्य॒ इति॑ स्तो॒तृ - भ्यः॒ । एति॑ । भ॒र॒ ।  । अग्ने᳚ । तम् । अ॒द्य । अश्व᳚म् । न । स्तोमैः᳚ । क्रतु᳚म् । न । भ॒द्रम् । हृ॒दि॒स्पृश॒मिति॑ हृदि - स्पृश᳚म् ।  । ऋ॒द्ध्याम॑ । ते॒ । ओहैः᳚ ।  । अध॑ । हि । अ॒ग्ने॒ । क्रतोः᳚ । भ॒द्रस्य॑ । दक्ष॑स्य । सा॒धोः ।  । र॒थीः । ऋ॒तस्य॑ । बृ॒ह॒तः । ब॒भूथ॑ ।  । आ॒भिः । ते॒ । अ॒द्य । गी॒र्भिः । गृ॒णन्तः॑ । अग्ने᳚ । दाशे॑म ।  । प्रेति॑ । ते॒ । दि॒वः । न । स्त॒न॒य॒न्ति॒ । शुष्माः᳚ ।  । ए॒भिः । नः॒ । अ॒र्कैः । भव॑ । नः॒ । अ॒र्वाङ् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}