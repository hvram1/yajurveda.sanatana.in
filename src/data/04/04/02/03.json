{
  "id": "TS 4.4.2.3",
  "classification": {
    "kanda": "4",
    "prasna": "4",
    "anuvaka": "2",
    "panchasat": "3"
  },
  "header": "TS 4.4.2.3",
  "panchasatInfo": " 6 ",
  "padaCount": 40,
  "samhita": "बृह॒स्पति॑र्.हेती॒नां प्र॑तिध॒र्ता त्रि॑णवत्रयस्त्रिꣳ॒॒शौ त्वा॒ स्तोमौ॑ पृथि॒व्याꣳ श्र॑यतां ॅवैश्वदेवाग्निमारु॒ते उ॒क्थे अव्य॑थयन्ती स्तभ्नीताꣳ शाक्वररैव॒ते साम॑नी॒ प्रति॑ष्ठित्या अ॒न्तरि॑क्षा॒यर्.ष॑यस्त्वा प्रथम॒जा दे॒वेषु॑ दि॒वो मात्र॑या वरि॒णा प्र॑थन्तु विध॒र्ता चा॒यमधि॑पतिश्च॒ ते त्वा॒ सर्वे॑ संॅविदा॒ना नाक॑स्य पृ॒ष्ठे सु॑व॒र्गे लो॒के यज॑मानं च सादयन्तु ॥",
  "pada": "बृह॒स्पतिः॑ । हे॒ती॒नाम् । प्र॒ति॒ध॒र्तेति॑ प्रति - ध॒र्ता । त्रि॒ण॒व॒त्र॒य॒स्त्रिꣳ॒॒शाविति॑ त्रिणव - त्र॒य॒स्त्रिꣳ॒॒शौ । त्वा॒ । स्तोमौ᳚ । पृ॒थि॒व्याम् । श्र॒य॒ता॒म् । वै॒श्व॒दे॒वा॒ग्नि॒मा॒रु॒ते इति॑ वैश्वदेव-आ॒ग्नि॒मा॒रु॒ते । उ॒क्थे इति॑ । अव्य॑थयन्ती॒ इति॑ । स्त॒भ्नी॒ता॒म् । शा॒क्व॒र॒रै॒व॒ते इति॑ शाक्वर - रै॒व॒ते । साम॑नी॒ इति॑ । प्रति॑ष्ठित्या॒ इति॒ प्रति॑ - स्थि॒त्यै॒ । अ॒न्तरि॑क्षाय । ऋष॑यः । त्वा॒ । प्र॒थ॒म॒जा इति॑ प्रथम - जाः । दे॒वेषु॑ । दि॒वः । मात्र॑या । व॒रि॒णा । प्र॒थ॒न्तु॒ । वि॒ध॒र्तेति॑ वि - ध॒र्ता । च॒ । अ॒यम् । अधि॑पति॒रित्यधि॑-प॒तिः॒ । च॒ । ते । त्वा॒ । सर्वे᳚ । सं॒ॅवि॒दा॒ना इति॑ सं - वि॒दा॒नाः । नाक॑स्य । पृ॒ष्ठे । सु॒व॒र्ग इति॑ सुवः - गे । लो॒के । यज॑मानम् । च॒ । सा॒द॒य॒न्तु॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}