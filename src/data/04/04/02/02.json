{
  "id": "TS 4.4.2.2",
  "classification": {
    "kanda": "4",
    "prasna": "4",
    "anuvaka": "2",
    "panchasat": "2"
  },
  "header": "TS 4.4.2.2",
  "panchasatInfo": " 5",
  "padaCount": 50,
  "samhita": "गा॑दि॒त्यास्ते॑ दे॒वा अधि॑पतयः॒ सोमो॑ हेती॒नां प्र॑तिध॒र्ता स॑प्तद॒शस्त्वा॒ स्तोमः॑ पृथि॒व्याꣳ श्र॑यतु मरुत्व॒तीय॑मु॒क्थ-मव्य॑थयथ् स्तभ्नातु वैरू॒पꣳ साम॒ प्रति॑ष्ठित्यायै स्व॒राड॒स्युदी॑ची॒ दिग् विश्वे॑ ते दे॒वा अधि॑पतयो॒ वरु॑णो हेती॒नाम् प्र॑तिध॒र्तैक॑विꣳ॒॒श स्त्वा॒ स्तोमः॑ पृथि॒व्याꣳ श्र॑यतु॒ निष्के॑वल्य-मु॒क्थमव्य॑थयथ् स्तभ्नातु वैरा॒जꣳ साम॒ प्रति॑ष्ठित्या॒ अधि॑पत्न्यसि बृह॒ती दिङ्म॒रुत॑स्ते दे॒वा अधि॑पतयो॒ - [  ]",
  "pada": "आ॒दि॒त्याः । ते॒ । दे॒वाः । अधि॑पतय॒ इत्यधि॑ - प॒त॒यः॒ । सोमः॑ । हे॒ती॒नाम् । प्र॒ति॒ध॒र्तेति॑ प्रति - ध॒र्ता । स॒प्त॒द॒श इति॑ सप्त - द॒शः । त्वा॒ । स्तोमः॑ । पृ॒थि॒व्याम् । श्र॒य॒तु॒ । म॒रु॒त्व॒तीय᳚म् । उ॒क्थम् । अव्य॑थयत् । स्त॒भ्ना॒तु॒ । वै॒रू॒पम् । साम॑ । प्रति॑ष्ठित्या॒ इति॒ प्रति॑ - स्थि॒त्यै॒ । स्व॒राडिति॑ स्व - राट् । अ॒सि॒ । उदी॑ची । दिक् । विश्वे᳚ । ते॒ । दे॒वाः । अधि॑पतय॒ इत्यधि॑ - प॒त॒यः॒ । वरु॑णः । हे॒ती॒नाम् । प्र॒ति॒ध॒र्तेति॑ प्रति - ध॒र्ता । ए॒क॒विꣳ॒॒श इत्ये॑क-विꣳ॒॒शः । त्वा॒ । स्तोमः॑ । पृ॒थि॒व्याम् । श्र॒य॒तु॒ । निष्के॑वल्यम् । उ॒क्थम् । अव्य॑थयत् । स्त॒भ्ना॒तु॒ । वै॒रा॒जम् । साम॑ । प्रति॑ष्ठित्या॒ इति॒ प्रति॑ - स्थि॒त्यै॒ । अधि॑प॒त्नीत्यधि॑ - प॒त्नी॒ । अ॒सि॒ । बृ॒ह॒ती । दिक् । म॒रुतः॑ । ते॒ । दे॒वाः । अधि॑पतय॒ इत्यधि॑ - प॒त॒यः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}