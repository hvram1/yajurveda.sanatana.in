{
  "id": "TS 4.4.6.1",
  "classification": {
    "kanda": "4",
    "prasna": "4",
    "anuvaka": "6",
    "panchasat": "1"
  },
  "header": "TS 4.4.6.1",
  "panchasatInfo": " 20",
  "padaCount": 50,
  "samhita": "बृह॒स्पति॑स्त्वा सादयतु पृथि॒व्याः पृ॒ष्ठे ज्योति॑ष्मतीं॒ ॅविश्व॑स्मै प्रा॒णाया॑पा॒नाय॒ विश्वं॒ ज्योति॑र्यच्छा॒- ग्निस्तेऽधि॑पति र्वि॒श्वक॑र्मा त्वा सादयत्व॒न्तरि॑क्षस्य पृ॒ष्ठे ज्योति॑ष्मतीं॒ ॅविश्व॑स्मै प्रा॒णाया॑पा॒नाय॒ विश्वं॒ ज्योति॑र्यच्छ वा॒युस्तेऽधि॑पतिः प्र॒जाप॑तिस्त्वा सादयतु दि॒वः पृ॒ष्ठे ज्योति॑ष्मतीं॒ ॅविश्व॑स्मै प्रा॒णाया॑पा॒नाय॒ विश्वं॒ ज्योति॑र्यच्छ परमे॒ष्ठी तेऽधि॑पतिः पुरोवात॒सनि॑रस्य भ्र॒सनि॑रसि विद्यु॒थ्सनि॑ - [  ]",
  "pada": "बृह॒स्पतिः॑ । त्वा॒ । सा॒द॒य॒तु॒ । पृ॒थि॒व्याः । पृ॒ष्ठे । ज्योति॑ष्मतीम् । विश्व॑स्मै । प्रा॒णायेति॑ प्र-अ॒नाय॑ । अ॒पा॒नायेत्य॑प - अ॒नाय॑ । विश्व᳚म् । ज्योतिः॑ । य॒च्छ॒ । अ॒ग्निः । ते॒ । अधि॑पति॒रित्यधि॑ - प॒तिः॒ । वि॒श्वक॒र्मेति॑ वि॒श्व - क॒र्मा॒ । त्वा॒ । सा॒द॒य॒तु॒ । अ॒न्तरि॑क्षस्य । पृ॒ष्ठे । ज्योति॑ष्मतीम् । विश्व॑स्मै । प्रा॒णायेति॑ प्र - अ॒नाय॑ । अ॒पा॒नायेत्य॑प - अ॒नाय॑ । विश्व᳚म् । ज्योतिः॑ । य॒च्छ॒ । वा॒युः । ते॒ । अधि॑पति॒रित्यधि॑ - प॒तिः॒ । प्र॒जाप॑ति॒रिति॑ प्र॒जा - प॒तिः॒ । त्वा॒ । सा॒द॒य॒तु॒ । दि॒वः । पृ॒ष्ठे । ज्योति॑ष्मतीम् । विश्व॑स्मै । प्रा॒णायेति॑ प्र - अ॒नाय॑ । अ॒पा॒नायेत्य॑प - अ॒नाय॑ । विश्व᳚म् । ज्योतिः॑ । य॒च्छ॒ । प॒र॒मे॒ष्ठी । ते॒ । अधि॑पति॒रित्यधि॑ - प॒तिः॒ । पु॒रो॒वा॒त॒सनि॒रिति॑ पुरोवात - सनिः॑ । अ॒सि॒ । अ॒भ्र॒सनि॒रित्य॑भ्र - सनिः॑ । अ॒सि॒ । वि॒द्यु॒थ्सनि॒रिति॑ विद्युत् - सनिः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}