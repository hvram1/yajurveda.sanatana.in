{
  "id": "TS 4.4.10.1",
  "classification": {
    "kanda": "4",
    "prasna": "4",
    "anuvaka": "10",
    "panchasat": "1"
  },
  "header": "TS 4.4.10.1",
  "panchasatInfo": " 26",
  "padaCount": 50,
  "samhita": "कृत्ति॑का॒ नक्ष॑त्र-म॒ग्निर्दे॒वता॒ऽग्ने रुचः॑ स्थ प्र॒जाप॑तेर्द्धा॒तुः सोम॑स्य॒र्चे त्वा॑ रु॒चे त्वा᳚ द्यु॒ते त्वा॑ भा॒से त्वा॒ ज्योति॑षे त्वा रोहि॒णी नक्ष॑त्रं प्र॒जाप॑तिर्दे॒वता॑ मृगशी॒र्॒.षं॑ नक्ष॑त्रꣳ॒॒ सोमो॑ दे॒वता॒ ऽऽर्द्रा नक्ष॑त्रꣳ रु॒द्रो दे॒वता॒ पुन॑र्वसू॒ नक्ष॑त्र॒मदि॑तिर्दे॒वता॑- ति॒ष्यो॑ नक्ष॑त्रं॒ बृह॒स्पति॑र्दे॒वता᳚ ऽऽश्रे॒षा नक्ष॑त्रꣳ स॒र्पा दे॒वता॑ म॒घा नक्ष॑त्रं पि॒तरो॑ दे॒वता॒ फल्गु॑नी॒ नक्ष॑त्र - [  ]",
  "pada": "कृत्ति॑काः । नक्ष॑त्रम् । अ॒ग्निः । दे॒वता᳚ । अ॒ग्नेः । रुचः॑ । स्थ॒ । प्र॒जाप॑ते॒रिति॑ प्र॒जा - प॒तेः॒ । धा॒तुः । सोम॑स्य । ऋ॒चे । त्वा॒ । रु॒चे । त्वा॒ । द्यु॒ते । त्वा॒ । भा॒से । त्वा॒ । ज्योति॑षे । त्वा॒ । रो॒हि॒णी । नक्ष॑त्रम् । प्र॒जाप॑ति॒रिति॑ प्र॒जा - प॒तिः॒ । दे॒वता᳚ । मृ॒ग॒शी॒र्॒.षमिति॑ मृग - शी॒र्॒.षम् । नक्ष॑त्रम् । सोमः॑ । दे॒वता᳚ । आ॒र्द्रा । नक्ष॑त्रम् । रु॒द्रः । दे॒वता᳚ । पुन॑र्वसू॒ इति॒ पुनः॑ - व॒सू॒ । नक्ष॑त्रम् । अदि॑तिः । दे॒वता᳚ । ति॒ष्यः॑ । नक्ष॑त्रम् । बृह॒स्पतिः॑ । दे॒वता᳚ । आ॒श्रे॒षा इत्या᳚-श्रे॒षाः । नक्ष॑त्रम् । स॒र्पाः । दे॒वता᳚ । म॒घाः । नक्ष॑त्रम् । पि॒तरः॑ । दे॒वता᳚ । फल्गु॑नी॒ इति॑ । नक्ष॑त्रम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}