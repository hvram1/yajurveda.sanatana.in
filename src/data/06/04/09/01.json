{
  "id": "TS 6.4.9.1",
  "classification": {
    "kanda": "6",
    "prasna": "4",
    "anuvaka": "9",
    "panchasat": "1"
  },
  "header": "TS 6.4.9.1",
  "panchasatInfo": " 37",
  "padaCount": 50,
  "samhita": "य॒ज्ञ्स्य॒ शिरो᳚ऽच्छिद्यत॒ ते दे॒वा अ॒श्विना॑वब्रुवन् भि॒षजौ॒ वै स्थ॑ इ॒दं ॅय॒ज्ञ्स्य॒ शिरः॒ प्रति॑ धत्त॒मिति॒ ताव॑ब्रूतां॒ ॅवरं॑ ॅवृणावहै॒ ग्रह॑ ए॒व ना॒वत्रापि॑ गृह्यता॒मिति॒ ताभ्या॑-मे॒तमा᳚श्वि॒न-म॑गृह्ण॒न् ततो॒ वै तौ य॒ज्ञ्स्य॒ शिरः॒ प्रत्य॑धत्तां॒ ॅयदा᳚श्वि॒नो गृ॒ह्यते॑ य॒ज्ञ्स्य॒ निष्कृ॑त्यै॒ तौ दे॒वा अ॑ब्रुव॒न्नपू॑तौ॒ वा इ॒मौ म॑नुष्यच॒रौ- [  ]",
  "pada": "य॒ज्ञस्य॑ । शिरः॑ । अ॒च्छि॒द्य॒त॒ । ते । दे॒वाः । अ॒श्विनौ᳚ । अ॒ब्रु॒व॒न्न् । भि॒षजौ᳚ । वै । स्थः॒ । इ॒दम् । य॒ज्ञस्य॑ । शिरः॑ । प्रतीति॑ । ध॒त्त॒म् । इति॑ । तौ । अ॒ब्रू॒ता॒म् । वर᳚म् । वृ॒णा॒व॒है॒ । ग्रहः॑ । ए॒व । नौ॒ । अत्र॑ । अपीति॑ । गृ॒ह्य॒ता॒म् । इति॑ । ताभ्या᳚म् । ए॒तम् । आ॒श्वि॒नम् । अ॒गृ॒ह्ण॒न्न् । ततः॑ । वै । तौ । य॒ज्ञस्य॑ । शिरः॑ । प्रतीति॑ । अ॒ध॒त्ता॒म् । यत् । आ॒श्वि॒नः । गृ॒ह्यते᳚ । य॒ज्ञस्य॑ । निष्कृ॑त्या॒ इति॒ निः - कृ॒त्यै॒ । तौ । दे॒वाः । अ॒ब्रु॒व॒न्न् । अपू॑तौ । वै । इ॒मौ । म॒नु॒ष्य॒च॒राविति॑ मनुष्य - च॒रौ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}