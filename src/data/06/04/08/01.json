{
  "id": "TS 6.4.8.1",
  "classification": {
    "kanda": "6",
    "prasna": "4",
    "anuvaka": "8",
    "panchasat": "1"
  },
  "header": "TS 6.4.8.1",
  "panchasatInfo": " 34",
  "padaCount": 50,
  "samhita": "मि॒त्रं दे॒वा अ॑ब्रुव॒न्थ् सोमꣳ॒॒ राजा॑नꣳ हना॒मेति॒ सो᳚ऽब्रवी॒न्नाहꣳ सर्व॑स्य॒ वा अ॒हं मि॒त्रम॒स्मीति॒ तम॑ब्रुव॒न्॒. हना॑मै॒वेति॒ सो᳚ऽब्रवी॒द् वरं॑ ॅवृणै॒ पय॑सै॒व मे॒ सोमꣳ॑ श्रीण॒न्निति॒ तस्मा᳚न्-मैत्रावरु॒णं पय॑सा श्रीणन्ति॒ तस्मा᳚त् प॒शवोऽपा᳚क्रामन् मि॒त्रः सन् क्रू॒रम॑क॒रिति॑ क्रू॒रमि॑व॒ खलु॒ वा ए॒षः - [  ]",
  "pada": "मि॒त्रम् । दे॒वाः । अ॒ब्रु॒व॒न्न् । सोम᳚म् । राजा॑नम् । ह॒ना॒म॒ । इति॑ । सः । अ॒ब्र॒वी॒त् । न । अ॒हम् । सर्व॑स्य । वै । अ॒हम् । मि॒त्रम् । अ॒स्मि॒ । इति॑ । तम् । अ॒ब्रु॒व॒न्न् । हना॑म । ए॒व । इति॑ । सः । अ॒ब्र॒वी॒त् । वर᳚म् । वृ॒णै॒ । पय॑सा । ए॒व । मे॒ । सोम᳚म् । श्री॒ण॒न्न् । इति॑ । तस्मा᳚त् । मै॒त्रा॒व॒रु॒णमिति॑ मैत्रा - व॒रु॒णम् । पय॑सा । श्री॒ण॒न्ति॒ । तस्मा᳚त् । प॒शवः॑ । अपेति॑ । अ॒क्रा॒म॒न्न् । मि॒त्रः । सन्न् । क्रू॒रम् । अ॒कः॒ । इति॑ । क्रू॒रम् । इ॒व॒ । खलु॑ । वै । ए॒षः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}