{
  "id": "TS 6.4.2.1",
  "classification": {
    "kanda": "6",
    "prasna": "4",
    "anuvaka": "2",
    "panchasat": "1"
  },
  "header": "TS 6.4.2.1",
  "panchasatInfo": " 6",
  "padaCount": 50,
  "samhita": "दे॒वा वै य॒ज्ञ्माग्नी᳚द्ध्रे॒ व्य॑भजन्त॒ ततो॒ यद॒त्यशि॑ष्यत॒ तद॑ब्रुव॒न् वस॑तु॒ नु न॑ इ॒दमिति॒ तद् व॑सती॒वरी॑णां ॅवसती वरि॒त्वं तस्मि॑न् प्रा॒तर्न सम॑शक्नुव॒न् तद॒फ्सु प्रावे॑शय॒न् ता व॑सती॒ वरी॑रभवन् वसती॒वरी᳚र्गृह्णाति य॒ज्ञो वै व॑सती॒ वरी᳚र्य॒ज्ञ्मे॒वाऽऽ*रभ्य॑ गृही॒त्वोप॑ वसति॒ यस्यागृ॑हीता अ॒भि नि॒म्रोचे॒-दना॑रब्धोऽस्य य॒ज्ञ्ः स्या᳚- [  ]",
  "pada": "दे॒वाः । वै । य॒ज्ञम् । आग्नी᳚द्ध्र॒ इत्याग्नि॑ - इ॒द्ध्रे॒ । वीति॑ । अ॒भ॒ज॒न्त॒ । ततः॑ । यत् । अ॒त्यशि॑ष्य॒तेत्य॑ति-अशि॑ष्यत । तत् । अ॒ब्रु॒व॒न्न् । वस॑तु । नु । नः॒ । इ॒दम् । इति॑ । तत् । व॒स॒ती॒वरी॑णाम् । व॒स॒ती॒व॒रि॒त्वमिति॑ वसतीवरि - त्वम् । तस्मिन्न्॑ । प्रा॒तः । न । समिति॑ । अ॒श॒क्नु॒व॒न्न् । तत् । अ॒फ्स्वित्य॑प् - सु । प्रेति॑ । अ॒वे॒श॒य॒न्न् । ताः । व॒स॒ती॒वरीः᳚ । अ॒भ॒व॒न्न् । व॒स॒ती॒वरीः᳚ । गृ॒ह्णा॒ति॒ । य॒ज्ञः । वै । व॒स॒ती॒वरीः᳚ । य॒ज्ञम् । ए॒व । आ॒रभ्येत्या᳚ - रभ्य॑ । गृ॒ही॒त्वा । उपेति॑ । व॒स॒ति॒ । यस्य॑ । अगृ॑हीताः । अ॒भीति॑ । नि॒म्रोचे॒दिति॑ नि - म्रोचे᳚त् । अना॑रब्ध॒ इत्यना᳚ - र॒ब्धः॒ । अ॒स्य॒ । य॒ज्ञः । स्या॒त् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}