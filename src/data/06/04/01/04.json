{
  "id": "TS 6.4.1.4",
  "classification": {
    "kanda": "6",
    "prasna": "4",
    "anuvaka": "1",
    "panchasat": "4"
  },
  "header": "TS 6.4.1.4",
  "panchasatInfo": " 4",
  "padaCount": 50,
  "samhita": "दि॒व्यं ग॑च्छ॒ स्वाहेत्या॑ह प्र॒जाभ्य॑ ए॒व प्रजा॑ताभ्यो॒ वृष्टिं॒ निय॑च्छत्य॒ग्निं ॅवै᳚श्वान॒रं ग॑च्छ॒ स्वाहेत्या॑ह प्र॒जा ए॒व प्रजा॑ता अ॒स्यां प्रति॑ ष्ठापयति प्रा॒णानां॒ ॅवा ए॒षोऽव॑ द्यति॒ यो॑ऽव॒द्यति॑ गु॒दस्य॒ मनो॑ मे॒ हार्दि॑ य॒च्छेत्या॑ह प्रा॒णाने॒व य॑थास्था॒नमुप॑ ह्वयते प॒शोर्वा आल॑ब्धस्य॒ हृद॑यꣳ॒॒ शुगृ॑च्छति॒ सा हृ॑दयशू॒ल- [  ]",
  "pada": "दि॒व्यम् । ग॒च्छ॒ । स्वाहा᳚ । इति॑ । आ॒ह॒ । प्र॒जाभ्य॒ इति॑ प्र-जाभ्यः॑ । ए॒व । प्रजा॑ताभ्य॒ इति॒ प्र - जा॒ता॒भ्यः॒ । वृष्टि᳚म् । नीति॑ । य॒च्छ॒ति॒ । अ॒ग्निम् । वै॒श्वा॒न॒रम् । ग॒च्छ॒ । स्वाहा᳚ । इति॑ । आ॒ह॒ । प्र॒जा इति॑ प्र - जाः । ए॒व । प्रजा॑ता॒ इति॒ प्र - जा॒ताः॒ । अ॒स्याम् । प्रतीति॑ । स्था॒प॒य॒ति॒ । प्रा॒णाना॒मिति॑ प्र-अ॒नाना᳚म् । वै । ए॒षः । अवेति॑ । द्य॒ति॒ । यः । अ॒व॒द्यतीत्य॑व - द्यति॑ । गु॒दस्य॑ । मनः॑ । मे॒ । हार्दि॑ । य॒च्छ॒ । इति॑ । आ॒ह॒ । प्रा॒णानिति॑ प्र - अ॒नान् । ए॒व । य॒था॒स्था॒नमिति॑ यथा - स्था॒नम् । उपेति॑ । ह्व॒य॒ते॒ । प॒शोः । वै । आल॑ब्ध॒स्येत्या- ल॒ब्ध॒स्य॒ । हृद॑यम् । शुक् । ऋ॒च्छ॒ति॒ । सा । हृ॒द॒य॒शू॒लमिति॑ हृदय - शू॒लम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}