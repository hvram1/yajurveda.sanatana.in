{
  "id": "TS 6.4.1.1",
  "classification": {
    "kanda": "6",
    "prasna": "4",
    "anuvaka": "1",
    "panchasat": "1"
  },
  "header": "TS 6.4.1.1",
  "panchasatInfo": " 1",
  "padaCount": 50,
  "samhita": "य॒ज्ञेन॒ वै प्र॒जाप॑तिः प्र॒जा अ॑सृजत॒ ता उ॑प॒यड्भि॑-रे॒वासृ॑जत॒ यदु॑प॒यज॑ उप॒यज॑ति प्र॒जा ए॒व तद् यज॑मानः सृजते जघना॒र्द्धादव॑ द्यति जघना॒र्द्धाद्धि प्र॒जाः प्र॒जाय॑न्ते स्थविम॒तोऽव॑ द्यति स्थविम॒तो हि प्र॒जाः प्र॒जाय॒न्ते ऽस॑भिंन्द॒न्नव॑ द्यति प्रा॒णाना॒-मस॑भेंदाय॒ न प॒र्याव॑र्तयति॒ यत् प॑र्याव॒र्तये॑दुदाव॒र्तः प्र॒जा ग्राहु॑कः स्याथ् समु॒द्रं ग॑च्छ॒ स्वाहेत्या॑ह॒ रेत॑- [  ]",
  "pada": "य॒ज्ञेन॑ । वै । प्र॒जाप॑ति॒रिति॑ प्र॒जा - प॒तिः॒ । प्र॒जा इति॑ प्र - जाः । अ॒सृ॒ज॒त॒ । ताः । उ॒प॒यड्भि॒रित्यु॑प॒यट्-भिः॒ । ए॒व । अ॒सृ॒ज॒त॒ । यत् । उ॒प॒यज॒ इत्यु॑प - यजः॑ । उ॒प॒यज॒तीत्यु॑प - यज॑ति । प्र॒जा इति॑ प्र - जाः । ए॒व । तत् । यज॑मानः । सृ॒ज॒ते॒ । ज॒घ॒ना॒र्द्धादिति॑ जघन - अ॒र्द्धात् । अवेति॑ । द्य॒ति॒ । ज॒घ॒ना॒र्द्धादिति॑ जघन-अ॒र्द्धात् । हि । प्र॒जा इति॑ प्र - जाः । प्र॒जाय॑न्त॒ इति॑ प्र - जाय॑न्ते । स्थ॒वि॒म॒तः । अवेति॑ । द्य॒ति॒ । स्थ॒वि॒म॒तः । हि । प्र॒जा इति॑ प्र-जाः । प्र॒जाय॑न्त॒ इति॑ प्र-जाय॑न्ते । असं॑भिन्द॒न्नित्यसं᳚ - भि॒न्द॒न्न् । अवेति॑ । द्य॒ति॒ । प्रा॒णाना॒मिति॑ प्र - अ॒नाना᳚म् । असं॑भेदा॒येत्यसं᳚ - भे॒दा॒य॒ । न । प॒र्याव॑र्तय॒तीति॑ परि - आव॑र्तयति । यत् । प॒र्या॒व॒र्तये॒दिति॑ परि - आ॒व॒र्तये᳚त् । उ॒दा॒व॒र्तः । प्र॒जा इति॑ प्र - जाः । ग्राहु॑कः । स्या॒त् । स॒मु॒द्रम् । ग॒च्छ॒ । स्वाहा᳚ । इति॑ । आ॒ह॒ । रेतः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}