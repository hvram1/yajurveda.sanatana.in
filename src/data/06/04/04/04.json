{
  "id": "TS 6.4.4.4",
  "classification": {
    "kanda": "6",
    "prasna": "4",
    "anuvaka": "4",
    "panchasat": "4"
  },
  "header": "TS 6.4.4.4",
  "panchasatInfo": " 19",
  "padaCount": 44,
  "samhita": "-है॒ष वै सोम॑स्य सोमपी॒थो य ए॒वं ॅवेद॒ न सौ॒म्यामार्ति॒मार्च्छ॑ति॒ घ्नन्ति॒ वा ए॒तथ् सोमं॒ ॅयद॑भिषु॒ण्वन्त्यꣳ॒॒ शूनप॑ गृह्णाति॒ त्राय॑त ए॒वैनं॑ प्रा॒णा वा अꣳ॒॒शवः॑ प॒शवः॒ सोमो॒ ऽꣳ॒शून् पुन॒रपि॑ सृजति प्रा॒णाने॒व प॒शुषु॑ दधाति॒ द्वौद्वा॒वपि॑ सृजति॒ तस्मा॒द् द्वौद्वौ᳚ प्रा॒णाः ॥",
  "pada": "आ॒ह॒ । ए॒षः । वै । सोम॑स्य । सो॒म॒पी॒थ इति॑ सोम - पी॒थः । यः । ए॒वम् । वेद॑ । न । सौ॒म्याम् । आर्ति᳚म् । एति॑ । ऋ॒च्छ॒ति॒ । घ्नन्ति॑ । वै । ए॒तत् । सोम᳚म् । यत् । अ॒भि॒षु॒ण्वन्तीत्य॑भि - सु॒न्वन्ति॑ । अꣳ॒॒शून् । अपेति॑ । गृ॒ह्णा॒ति॒ । त्राय॑ते । ए॒व । ए॒न॒म् । प्रा॒णा इति॑ प्र - अ॒नाः । वै । अꣳ॒॒शवः॑ । प॒शवः॑ । सोमः॑ । अꣳ॒॒शून् । पुनः॑ । अपीति॑ । सृ॒ज॒ति॒ । प्रा॒णानिति॑ प्र - अ॒नान् । ए॒व । प॒शुषु॑ । द॒धा॒ति॒ । द्वौद्वा॒विति॒ द्वौ - द्वौ॒ । अपीति॑ । सृ॒ज॒ति॒ । तस्मा᳚त् । द्वौद्वा॒विति॒ द्वौ - द्वौ॒ । प्रा॒णा इति॑ प्र - अ॒नाः ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}