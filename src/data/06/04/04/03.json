{
  "id": "TS 6.4.4.3",
  "classification": {
    "kanda": "6",
    "prasna": "4",
    "anuvaka": "4",
    "panchasat": "3"
  },
  "header": "TS 6.4.4.3",
  "panchasatInfo": " 18",
  "padaCount": 50,
  "samhita": "ॅलो॒केभ्यः॒ सं भ॑रति॒ सोमो॒ वै राजा॒ दिशो॒ऽभ्य॑द्ध्याय॒थ् स दिशोऽनु॒ प्रावि॑श॒त् प्रागपा॒गुद॑गध॒रागित्या॑ह दि॒ग्भ्य ए॒वैनꣳ॒॒ सं भ॑र॒त्यथो॒ दिश॑ ए॒वास्मा॒ अव॑ रु॒न्धे ऽम्ब॒ नि ष्व॒रेत्या॑ह॒ कामु॑का एनꣳ॒॒ स्त्रियो॑ भवन्ति॒ य ए॒वं ॅवेद॒ यत् ते॑ सो॒मादा᳚भ्यं॒ नाम॒ जागृ॒वीत्या॑- [  ]",
  "pada": "लो॒केभ्यः॑ । समिति॑ । भ॒र॒ति॒ । सोमः॑ । वै । राजा᳚ । दिशः॑ । अ॒भीति॑ । अ॒द्ध्या॒य॒त् । सः । दिशः॑ । अनु॑ । प्रेति॑ । अ॒वि॒श॒त् । प्राक् । अपा᳚क् । उद॑क् । अ॒ध॒राक् । इति॑ । आ॒ह॒ । दि॒ग्भ्य इति॑ दिक् - भ्यः । ए॒व । ए॒न॒म् । समिति॑ । भ॒र॒ति॒ । अथो॒ इति॑ । दिशः॑ । ए॒व । अ॒स्मै॒ । अवेति॑ । रु॒न्धे॒ । अम्ब॑ । नीति॑ । स्व॒र॒ । इति॑ । आ॒ह॒ । कामु॑काः । ए॒न॒म् । स्त्रियः॑ । भ॒व॒न्ति॒ । यः । ए॒वम् । वेद॑ । यत् । ते॒ । सो॒म॒ । अदा᳚भ्यम् । नाम॑ । जागृ॑वि । इति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}