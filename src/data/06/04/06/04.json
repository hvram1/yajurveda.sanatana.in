{
  "id": "TS 6.4.6.4",
  "classification": {
    "kanda": "6",
    "prasna": "4",
    "anuvaka": "6",
    "panchasat": "4"
  },
  "header": "TS 6.4.6.4",
  "panchasatInfo": " 30",
  "padaCount": 44,
  "samhita": "प्राणापा॒नयो॒-र्विधृ॑त्यै प्राणापा॒नौ वा ए॒तौ यदु॑पाꣳश्वन्तर्या॒मौ व्या॒न उ॑पाꣳशु॒ सव॑नो॒ यं का॒मये॑त प्र॒मायु॑कः स्या॒दित्यसꣳ॑ स्पृष्टौ॒ तस्य॑ सादयेद्-व्या॒नेनै॒वास्य॑ प्राणापा॒नौ वि च्छि॑नत्ति ता॒जक् प्र मी॑यते॒ यं का॒मये॑त॒ सर्व॒मायु॑रिया॒दिति॒ सꣳ स्पृ॑ष्टौ॒ तस्य॑ सादयेद्-व्या॒नेनै॒वास्य॑ प्राणापा॒नौ सं त॑नोति॒ सर्व॒मायु॑रेति ॥",
  "pada": "प्रा॒णा॒पा॒नयो॒रिति॑ प्राण - अ॒पा॒नयोः᳚ । विधृ॑त्या॒ इति॒ वि - धृ॒त्यै॒ । प्रा॒णा॒पा॒नाविति॑ प्राण - अ॒पा॒नौ । वै । ए॒तौ । यत् । उ॒पा॒ꣴ॒श्व॒न्त॒र्या॒मावित्यु॑पाꣳशु - अ॒न्त॒र्या॒मौ । व्या॒न इति॑ वि - अ॒नः । उ॒पाꣳ॒॒शु॒सव॑न॒ इत्यु॑पाꣳशु - सव॑नः । यम् । का॒मये॑त । प्र॒मायु॑क॒ इति॑ प्र - मायु॑कः । स्या॒त् । इति॑ । असꣴ॑स्पृष्टा॒वित्यसं᳚ - स्पृ॒ष्टौ॒ । तस्य॑ । सा॒द॒ये॒त् । व्या॒नेनेति॑ वि - अ॒नेन॑ । ए॒व । अ॒स्य॒ । प्रा॒णा॒पा॒नाविति॑ प्राण - अ॒पा॒नौ । वीति॑ । छि॒न॒त्ति॒ । ता॒जक् । प्रेति॑ । मी॒य॒ते॒ । यम् । का॒मये॑त । सर्व᳚म् । आयुः॑ । इ॒या॒त् । इति॑ । सꣴस्पृ॑ष्टा॒विति॒ सं-स्पृ॒ष्टौ॒ । तस्य॑ । सा॒द॒ये॒त् । व्या॒नेनेति॑ वि-अ॒नेन॑ । ए॒व । अ॒स्य॒ । प्रा॒णा॒पा॒नाविति॑ प्राण - अ॒पा॒नौ । समिति॑ । त॒नो॒ति॒ । सर्व᳚म् । आयुः॑ । ए॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}