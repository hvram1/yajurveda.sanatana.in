{
  "id": "TS 6.4.6.3",
  "classification": {
    "kanda": "6",
    "prasna": "4",
    "anuvaka": "6",
    "panchasat": "3"
  },
  "header": "TS 6.4.6.3",
  "panchasatInfo": " 29",
  "padaCount": 50,
  "samhita": "न॒न्वाभ॑जथ् स॒जोषा॑ दे॒वैरव॑रैः॒ परै॒श्चेत्या॑ह॒ ये चै॒व दे॒वाः परे॒ ये चाव॑रे॒ तानु॒भया॑-न॒न्वाभ॑ज-त्यन्तर्या॒मे म॑घवन् मादय॒स्वेत्या॑ह य॒ज्ञादे॒व यज॑मानं॒ नान्तरे᳚त्युपया॒म-गृ॑हीतो॒ ऽसीत्या॑हापा॒नस्य॒ धृत्यै॒ यदु॒भाव॑पवि॒त्रौ गृ॒ह्येया॑तां प्रा॒णम॑पा॒नोऽनु॒ न्यृ॑च्छेत् प्र॒मायु॑कः स्यात् प॒वित्र॑वानन्तर्या॒मो गृ॑ह्यते- [  ]",
  "pada": "अ॒न्वाभ॑ज॒दित्य॑नु - आभ॑जत् । स॒जोषा॒ इति॑ स - जोषाः᳚ । दे॒वैः । अव॑रैः । परैः᳚ । च॒ । इति॑ । आ॒ह॒ । ये । च॒ । ए॒व । दे॒वाः । परे᳚ । ये । च॒ । अव॑रे । तान् । उ॒भयान्॑ । अ॒न्वाभ॑ज॒तीत्य॑नु- आभ॑जति । अ॒न्त॒र्या॒म इत्य॑न्तः - या॒मे । म॒घ॒व॒न्निति॑ मघ - व॒न्न् । मा॒द॒य॒स्व॒ । इति॑ । आ॒ह॒ । य॒ज्ञात् । ए॒व । यज॑मानम् । न । अ॒न्तः । ए॒ति॒ । उ॒प॒या॒मगृ॑हीत॒ इत्यु॑पया॒म-गृ॒ही॒तः॒ । अ॒सि॒ । इति॑ । आ॒ह॒ । अ॒पा॒नस्येत्य॑प - अ॒नस्य॑ । धृत्यै᳚ । यत् । उ॒भौ । अ॒प॒वि॒त्रौ । गृ॒ह्येया॑ताम् । प्रा॒णमिति॑ प्र-अ॒नम् । अ॒पा॒न इत्य॑प - अ॒नः । अनु॑ । नीति॑ । ऋ॒च्छे॒त् । प्र॒मायु॑क॒ इति॑ प्र-मायु॑कः । स्या॒त् । प॒वित्र॑वा॒निति॑ प॒वित्र॑ - वा॒न् । अ॒न्त॒र्या॒म इत्य॑न्तः - या॒मः । गृ॒ह्य॒ते॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}