{
  "id": "TS 6.4.11.4",
  "classification": {
    "kanda": "6",
    "prasna": "4",
    "anuvaka": "11",
    "panchasat": "4"
  },
  "header": "TS 6.4.11.4",
  "panchasatInfo": " 51",
  "padaCount": 70,
  "samhita": "तत् प्र॒जा अ॒भि जि॑घ्रति॒ तस्मा᳚द् व॒थ्सं जा॒तं गौर॒भि जि॑घ्रत्या॒त्मा वा ए॒ष य॒ज्ञ्स्य॒ यदा᳚ग्रय॒णः सव॑नेसवने॒ऽभि गृ॑ह्णात्या॒त्मन्ने॒व य॒ज्ञ्ꣳ सं त॑नोत्यु॒परि॑ष्टा॒दा न॑यति॒ रेत॑ ए॒व तद् द॑धात्य॒धस्ता॒दुप॑ गृह्णाति॒ प्र ज॑नयत्ये॒व तद्ब्र॑ह्मवा॒दिनो॑ वदन्ति॒ कस्मा᳚थ् स॒त्याद्-गा॑य॒त्री कनि॑ष्ठा॒ छन्द॑साꣳ स॒ती सर्वा॑णि॒ सव॑नानि वह॒तीत्ये॒ ( )-ष वै गा॑यत्रि॒यै व॒थ्सो यदा᳚ग्रय॒णस्तमे॒व तद॑भिनि॒वर्तꣳ॒॒ सर्वा॑णि॒ सव॑नानि वहति॒ तस्मा᳚द् व॒थ्सम॒पाकृ॑तं॒ गौर॒भि नि व॑र्तते ॥",
  "pada": "तत् । प्र॒जा इति॑ प्र - जाः । अ॒भीति॑ । जि॒घ्र॒ति॒ । तस्मा᳚त् । व॒थ्सम् । जा॒तम् । गौः । अ॒भीति॑ । जि॒घ्र॒ति॒ । आ॒त्मा । वै । ए॒षः । य॒ज्ञस्य॑ । यत् । आ॒ग्र॒य॒णः । सव॑नेसवन॒ इति॒ सव॑ने - स॒व॒ने॒ । अ॒भीति॑ । गृ॒ह्णा॒ति॒ । आ॒त्मन्न् । ए॒व । य॒ज्ञम् । समिति॑ । त॒नो॒ति॒ । उ॒परि॑ष्टात् । एति॑ । न॒य॒ति॒ । रेतः॑ । ए॒व । तत् । द॒धा॒ति॒ । अ॒धस्ता᳚त् । उपेति॑ । गृ॒ह्णा॒ति॒ । प्रेति॑ । ज॒न॒य॒ति॒ । ए॒व । तत् । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । कस्मा᳚त् । स॒त्यात् । गा॒य॒त्री । कनि॑ष्ठा । छन्द॑साम् । स॒ती । सर्वा॑णि । सव॑नानि । व॒ह॒ति॒ । इति॑ ( ) । ए॒षः । वै । गा॒य॒त्रि॒यै । व॒थ्सः । यत् । आ॒ग्र॒य॒णः । तम् । ए॒व । तत् । अ॒भि॒नि॒वर्त॒मित्य॑भि - नि॒वर्त᳚म् । सर्वा॑णि । सव॑नानि । व॒ह॒ति॒ । तस्मा᳚त् । व॒थ्सम् । अ॒पाकृ॑त॒मित्य॑प - आकृ॑तम् । गौः । अ॒भ । नीति॑ । व॒र्त॒ते॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}