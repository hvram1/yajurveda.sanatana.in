{
  "id": "TS 6.4.7.1",
  "classification": {
    "kanda": "6",
    "prasna": "4",
    "anuvaka": "7",
    "panchasat": "1"
  },
  "header": "TS 6.4.7.1",
  "panchasatInfo": " 31",
  "padaCount": 50,
  "samhita": "वाग्वा ए॒षा यदै᳚न्द्रवाय॒वो यदै᳚न्द्रवाय॒वाग्रा॒ ग्रहा॑ गृ॒ह्यन्ते॒ वाच॑मे॒वानु॒ प्र य॑न्ति वा॒युं दे॒वा अ॑ब्रुव॒न्थ् सोमꣳ॒॒ राजा॑नꣳ हना॒मेति॒ सो᳚ऽब्रवी॒द् वरं॑ ॅवृणै॒ मद॑ग्रा ए॒व वो॒ ग्रहा॑ गृह्यान्ता॒ इति॒ तस्मा॑दैन्द्रवाय॒वाग्रा॒ ग्रहा॑ गृह्यन्ते॒ तम॑घ्न॒न्थ् सो॑ऽपूय॒त् तं दे॒वा नोपा॑धृष्णुव॒न् ते वा॒ युम॑ब्रुवन्नि॒मं नः॑ स्वद॒ये- [  ]",
  "pada": "वाक् । वै । ए॒षा । यत् । ऐ॒न्द्र॒वा॒य॒व इत्यै᳚न्द्र - वा॒य॒वः । यत् । ऐ॒न्द्र॒वा॒य॒वाग्रा॒ इत्यै᳚न्द्रवाय॒व - अ॒ग्राः॒ । ग्रहाः᳚ । गृ॒ह्यन्ते᳚ । वाच᳚म् । ए॒व । अनु॑ । प्रेति॑ । य॒न्ति॒ । वा॒युम् । दे॒वाः । अ॒ब्रु॒व॒न्न् । सोम᳚म् । राजा॑नम् । ह॒ना॒म॒ । इति॑ । सः । अ॒ब्र॒वी॒त् । वर᳚म् । वृ॒णै॒ । मद॑ग्रा॒ इति॒ मत् - अ॒ग्राः॒ । ए॒व । वः॒ । ग्रहाः᳚ । गृ॒ह्या॒न्तै॒ । इति॑ । तस्मा᳚त् । ऐ॒न्द्र॒वा॒य॒वाग्रा॒ इत्यै᳚न्द्रवाय॒व - अ॒ग्राः॒ । ग्रहाः᳚ । गृ॒ह्य॒न्ते॒ । तम् । अ॒घ्न॒न्न् । सः । अ॒पू॒य॒त् । तम् । दे॒वाः । न । उपेति॑ । अ॒धृ॒ष्णु॒व॒न्न् । ते । वा॒युम् । अ॒ब्रु॒व॒न्न् । इ॒मम् । नः॒ । स्व॒द॒य॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}