{
  "id": "TS 6.4.5.4",
  "classification": {
    "kanda": "6",
    "prasna": "4",
    "anuvaka": "5",
    "panchasat": "4"
  },
  "header": "TS 6.4.5.4",
  "panchasatInfo": " 23",
  "padaCount": 50,
  "samhita": "सन् दे॒वानां᳚ प॒वित्रं॒ ॅयेषां᳚ भा॒गोऽसि॒ तेभ्य॒स्त्वेत्या॑ह॒ येषाꣳ॒॒ ह्ये॑ष भा॒गस्तेभ्य॑ एनं गृ॒ह्णाति॒ स्वां कृ॑तो॒ऽसीत्या॑ह प्रा॒णमे॒व स्वम॑कृत॒ मधु॑मतीर्न॒ इष॑स्कृ॒धीत्या॑ह॒ सर्व॑मे॒वास्मा॑ इ॒दꣳ स्व॑दयति॒ विश्वे᳚भ्य-स्त्वेन्द्रि॒येभ्यो॑ दि॒व्येभ्यः॒ पार्थि॑वेभ्य॒ इत्या॑हो॒भये᳚ष्वे॒व दे॑वमनु॒ष्येषु॑ प्रा॒णान् द॑धाति॒ मन॑स्त्वा॒- [  ]",
  "pada": "सन्न् । दे॒वाना᳚म् । प॒वित्र᳚म् । येषा᳚म् । भा॒गः । असि॑ । तेभ्यः॑ । त्वा॒ । इति॑ । आ॒ह॒ । येषा᳚म् । हि । ए॒षः । भा॒गः । तेभ्यः॑ । ए॒न॒म् । गृ॒ह्णाति॑ । स्वाङ्कृ॑तः । अ॒सि॒ । इति॑ । आ॒ह॒ । प्रा॒णमिति॑ प्र - अ॒नम् । ए॒व । स्वम् । अ॒कृ॒त॒ । मधु॑मती॒रिति॒ मधु॑ - म॒तीः॒ । नः॒ । इषः॑ । कृ॒धि॒ । इति॑ । आ॒ह॒ । सर्व᳚म् । ए॒व । अ॒स्मै॒ । इ॒दम् । स्व॒द॒य॒ति॒ । विश्वे᳚भ्यः । त्वा॒ । इ॒न्द्रि॒येभ्यः॑ । दि॒व्येभ्यः॑ । पार्थि॑वेभ्यः । इति॑ । आ॒ह॒ । उ॒भये॑षु । ए॒व । दे॒व॒म॒नु॒ष्येष्विति॑ देव - म॒नु॒ष्येषु॑ । प्रा॒णानिति॑ प्र - अ॒नान् । द॒धा॒ति॒ । मनः॑ । त्वा॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}