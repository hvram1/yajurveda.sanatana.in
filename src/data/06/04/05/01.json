{
  "id": "TS 6.4.5.1",
  "classification": {
    "kanda": "6",
    "prasna": "4",
    "anuvaka": "5",
    "panchasat": "1"
  },
  "header": "TS 6.4.5.1",
  "panchasatInfo": " 20",
  "padaCount": 50,
  "samhita": "प्रा॒णो वा ए॒ष यदु॑पाꣳ॒॒शु र्यदुपाꣳ॒॒श्व॑ग्रा॒ ग्रहा॑ गृ॒ह्यन्ते᳚ प्रा॒णमे॒वानु॒ प्र य॑न्त्यरु॒णो ह॑ स्मा॒ऽऽ*हौप॑वेशिः प्रातस्सव॒न ए॒वाहं ॅय॒ज्ञ्ꣳ सꣳ स्था॑पयामि॒ तेन॒ ततः॒ सꣳस्थि॑तेन चरा॒मीत्य॒ष्टौ कृत्वोऽग्रे॒-ऽभिषु॑णो-त्य॒ष्टाक्ष॑रा गाय॒त्री गा॑य॒त्रं प्रा॑तस्सव॒नं प्रा॑तस्सव॒नमे॒व तेना᳚ ऽऽ*प्नो॒त्येका॑दश॒ कृत्वो᳚ द्वि॒तीय॒-मेका॑दशाक्षरा त्रि॒ष्टुप् त्रैष्टु॑भं॒ माद्ध्य॑दिंनꣳ॒॒- [  ]",
  "pada": "प्रा॒ण इति॑ प्र - अ॒नः । वै । ए॒षः । यत् । उ॒पाꣳ॒॒शुरित्यु॑प-अꣳ॒॒शुः । यत् । उ॒पा॒ꣴ॒श्व॑ग्रा॒ इत्यु॑पाꣳ॒॒शु - अ॒ग्राः॒ । ग्रहाः᳚ । गृ॒ह्यन्ते᳚ । प्रा॒णमिति॑ प्र - अ॒नम् । ए॒व । अनु॑ । प्रेति॑ । य॒न्ति॒ । अ॒रु॒णः । ह॒ । स्म॒ । आ॒ह॒ । औप॑वेशि॒रित्यौप॑ - वे॒शिः॒ । प्रा॒त॒स्स॒व॒न इति॑ प्रातः-स॒व॒ने । ए॒व । अ॒हम् । य॒ज्ञम् । समिति॑ । स्था॒प॒या॒मि॒ । तेन॑ । ततः॑ । सꣴस्थि॑ते॒नेति॒ सं-स्थि॒ते॒न॒ । च॒रा॒मि॒ । इति॑ । अ॒ष्टौ । कृत्वः॑ । अग्रे᳚ । अ॒भीति॑ । सु॒नो॒ति॒ । अ॒ष्टाक्ष॒रेत्य॒ष्टा - अ॒क्ष॒रा॒ । गा॒य॒त्री । गा॒य॒त्रम् । प्रा॒त॒स्स॒व॒नमिति॑ प्रातः - स॒व॒नम् । प्रा॒त॒स्स॒व॒नमिति॑ प्रातः - स॒व॒नम् । ए॒व । तेन॑ । आ॒प्नो॒ति॒ । एका॑दश । कृत्वः॑ । द्वि॒तीय᳚म् । एका॑दशाक्ष॒रेत्येका॑दश-अ॒क्ष॒रा॒ । त्रि॒ष्टुप् । त्रैष्टु॑भम् । माद्ध्य॑न्दिनम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}