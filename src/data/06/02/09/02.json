{
  "id": "TS 6.2.9.2",
  "classification": {
    "kanda": "6",
    "prasna": "2",
    "anuvaka": "9",
    "panchasat": "2"
  },
  "header": "TS 6.2.9.2",
  "panchasatInfo": " 46",
  "padaCount": 50,
  "samhita": "पा॑नक्ति॒ पत्नी॒ हि सर्व॑स्य मि॒त्रं मि॑त्र॒त्वाय॒ यद्वै पत्नी॑ य॒ज्ञ्स्य॑ क॒रोति॑ मिथु॒नं तदथो॒ पत्नि॑या ए॒वैष य॒ज्ञ्स्या᳚-न्वार॒भ्ॐऽन॑वच्छित्त्यै॒ वर्त्म॑ना॒ वा अ॒न्वित्य॑ य॒ज्ञ्ꣳ रक्षाꣳ॑सि जिघाꣳसन्ति वैष्ण॒वीभ्या॑मृ॒ग्भ्यां ॅवर्त्म॑नो र्जुहोति य॒ज्ञो वै विष्णु॑र्य॒ज्ञादे॒व रक्षाꣳ॒॒स्यप॑ हन्ति॒ यद॑द्ध्व॒र्यु-र॑न॒ग्ना-वाहु॑तिं जुहु॒या-द॒न्धो᳚ऽद्ध्व॒र्युः स्या॒द्-रक्षाꣳ॑सि य॒ज्ञ्ꣳ ह॑न्यु॒र्- [  ]",
  "pada": "उपेति॑ । अ॒न॒क्ति॒ । पत्नी᳚ । हि । सर्व॑स्य । मि॒त्रम् । मि॒त्र॒त्वायेति॑ मित्र - त्वाय॑ । यत् । वै । पत्नी᳚ । य॒ज्ञस्य॑ । क॒रोति॑ । मि॒थु॒नम् । तत् । अथो॒ इति॑ । पत्नि॑याः । ए॒व । ए॒षः । य॒ज्ञस्य॑ । अ॒न्वा॒रं॒भ इत्य॑नु - आ॒रं॒भः । अन॑वच्छित्त्या॒ इत्यन॑व - छि॒त्त्यै॒ । वर्त्म॑ना । वै । अ॒न्वित्येत्य॑नु - इत्य॑ । य॒ज्ञम् । रक्षाꣳ॑सि । जि॒घाꣳ॒॒स॒न्ति॒ । वै॒ष्ण॒वीभ्या᳚म् । ऋ॒ग्भ्यामित्यृ॑क्-भ्याम् । वर्त्म॑नोः । जु॒हो॒ति॒ । य॒ज्ञः । वै । विष्णुः॑ । य॒ज्ञात् । ए॒व । रक्षाꣳ॑सि । अपेति॑ । ह॒न्ति॒ । यत् । अ॒द्ध्व॒र्युः । अ॒न॒ग्नौ । आहु॑ति॒मित्या - हु॒ति॒म् । जु॒हु॒यात् । अ॒न्धः । अ॒द्ध्व॒र्युः । स्या॒त् । रक्षाꣳ॑सि । य॒ज्ञम् । ह॒न्युः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}