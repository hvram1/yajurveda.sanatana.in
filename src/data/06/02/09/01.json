{
  "id": "TS 6.2.9.1",
  "classification": {
    "kanda": "6",
    "prasna": "2",
    "anuvaka": "9",
    "panchasat": "1"
  },
  "header": "TS 6.2.9.1",
  "panchasatInfo": " 45",
  "padaCount": 50,
  "samhita": "ब॒द्धमव॑ स्यति वरुणपा॒शादे॒वैने॑ मुञ्चति॒ प्रणे॑नेक्ति॒ मेद्ध्ये॑ ए॒वैने॑ करोति सावित्रि॒यर्चा हु॒त्वा ह॑वि॒र्द्धाने॒ प्र व॑र्तयति सवि॒तृप्र॑सूत ए॒वैने॒ प्र व॑र्तयति॒ वरु॑णो॒ वा ए॒ष दु॒र्वागु॑भ॒यतो॑ ब॒द्धो यदक्षः॒ स यदु॒थ् सर्जे॒द्-यज॑मानस्य गृ॒हा-न॒भ्युथ्स॑र्जेथ् सु॒वाग्दे॑व॒ दुर्याꣳ॒॒ आ व॒देत्या॑ह गृ॒हा वै दुर्याः॒ शान्त्यै॒ पत्न्यु- [  ]",
  "pada": "ब॒द्धम् । अवेति॑ । स्य॒ति॒ । व॒रु॒ण॒पा॒शादिति॑ वरुण - पा॒शात् । ए॒व । ए॒ने॒ इति॑ । मु॒ञ्च॒ति॒ । प्रेति॑ । ने॒ने॒क्ति॒ । मेद्ध्ये॒ इति॑ । ए॒व । ए॒ने॒ इति॑ । क॒रो॒ति॒ । सा॒वि॒त्रि॒या । ऋ॒चा । हु॒त्वा । ह॒वि॒र्द्धाने॒ इति॑ हविः-धाने᳚ । प्रेति॑ । व॒र्त॒य॒ति॒ । स॒वि॒तृप्र॑सूत॒ इति॑ सवि॒तृ - प्र॒सू॒तः॒ । ए॒व । ए॒ने॒ इति॑ । प्रेति॑ । व॒र्त॒य॒ति॒ । वरु॑णः । वै । ए॒षः । दु॒र्वागिति॑ दुः - वाक् । उ॒भ॒यतः॑ । ब॒द्धः । यत् । अक्षः॑ । सः । यत् । उ॒थ्सर्जे॒दित्यु॑त् - सर्जे᳚त् । यज॑मानस्य । गृ॒हान् । अ॒भ्युथ्स॑र्जे॒दित्य॑भि - उथ्स॑र्जेत् । सु॒वागिति॑ सु - वाक् । दे॒व॒ । दुर्यान्॑ । एति॑ । व॒द॒ । इति॑ । आ॒ह॒ । गृ॒हाः । वै । दुर्याः᳚ । शान्त्यै᳚ । पत्नी᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}