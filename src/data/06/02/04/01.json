{
  "id": "TS 6.2.4.1",
  "classification": {
    "kanda": "6",
    "prasna": "2",
    "anuvaka": "4",
    "panchasat": "1"
  },
  "header": "TS 6.2.4.1",
  "panchasatInfo": " 20",
  "padaCount": 50,
  "samhita": "सु॒व॒र्गं ॅवा ए॒ते लो॒कं ॅय॑न्ति॒ य उ॑प॒सद॑ उप॒यन्ति॒ तेषां॒ ॅय उ॒न्नय॑ते॒ हीय॑त ए॒व स नोद॑ने॒षीति॒ सू᳚न्नीयमिव॒ यो वै स्वा॒र्थेतां᳚ ॅय॒ताꣳ श्रा॒न्तो हीय॑त उ॒त स नि॒ष्ट्याय॑ स॒ह व॑सति॒ तस्मा᳚थ् स॒कृदु॒न्नीय॒ नाप॑र॒मुन्न॑येत द॒द्ध्नोन्न॑येतै॒तद्वै प॑शू॒नाꣳ रू॒पꣳ रू॒पेणै॒व प॒शूनव॑ रुन्धे- [  ]",
  "pada": "सु॒व॒र्गमिति॑ सुवः - गम् । वै । ए॒ते । लो॒कम् । य॒न्ति॒ । ये । उ॒प॒सद॒ इत्यु॑प - सदः॑ । उ॒प॒यन्तीयु॑प - यन्ति॑ । तेषा᳚म् । यः । उ॒न्नय॑त॒ इत्यु॑त् - नय॑ते । हीय॑ते । ए॒व । सः । न । उदिति॑ । अ॒ने॒षि॒ । इति॑ । सू᳚न्नीय॒मिति॒ सु - उ॒न्नी॒य॒म् । इ॒व॒ । यः । वै । स्वा॒र्थेता॒मिति॑ स्वार्थ-इता᳚म् । य॒ताम् । श्रा॒न्तः । हीय॑ते । उ॒त । सः । नि॒ष्ट्याय॑ । स॒ह । व॒स॒ति॒ । तस्मा᳚त् । स॒कृत् । उ॒न्नीयेत्यु॑त्-नीय॑ । न । अप॑रम् । उदिति॑ । न॒ये॒त॒ । द॒द्ध्ना । उदिति॑ । न॒ये॒त॒ । ए॒तत् । वै । प॒शू॒नाम् । रू॒पम् । रू॒पेण॑ । ए॒व । प॒शून् । अवेति॑ । रु॒न्धे॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}