{
  "id": "TS 6.2.5.5",
  "classification": {
    "kanda": "6",
    "prasna": "2",
    "anuvaka": "5",
    "panchasat": "5"
  },
  "header": "TS 6.2.5.5",
  "panchasatInfo": " 29 ",
  "padaCount": 63,
  "samhita": "परा᳚ऽस्य॒ भ्रातृ॑व्यो भवति॒ गर्भो॒ वा ए॒ष यद् दी᳚क्षि॒तो योनि॑ र्दीक्षितविमि॒तं ॅयद् दी᳚क्षि॒तो दी᳚क्षितविमि॒तात् प्र॒वसे॒द् यथा॒ योने॒र्गर्भः॒ स्कन्द॑ति ता॒दृगे॒व तन्न प्र॑वस्त॒व्य॑मा॒त्मनो॑ गोपी॒थायै॒ष वै व्या॒घ्रः कु॑लगो॒पो यद॒ग्निस्तस्मा॒द् यद् दी᳚क्षि॒तः प्र॒वसे॒थ् स ए॑नमीश्व॒रो॑ऽनू॒त्थाय॒ हन्तो॒र्न प्र॑वस्त॒व्य॑मा॒त्मनो॒ गुप्त्यै॑ दक्षिण॒तः श॑य ए॒तद्वै यज॑मानस्या॒ ( ) ऽऽ*यत॑नꣳ॒॒स्व ए॒वाऽऽ*यत॑ने शये॒ ऽग्निम॑भ्या॒वृत्य॑ शये दे॒वता॑ ए॒व य॒ज्ञ्म॑भ्या॒वृत्य॑ शये ॥",
  "pada": "परेति॑ । अ॒स्य॒ । भ्रातृ॑व्यः । भ॒व॒ति॒ । गर्भः॑ । वै । ए॒षः । यत् । दी॒क्षि॒तः । योनिः॑ । दी॒क्षि॒त॒वि॒मि॒तमिति॑ दीक्षित - वि॒मि॒तम् । यत् । दी॒क्षि॒तः । दी॒क्षि॒त॒वि॒मि॒तादिति॑ दीक्षित - वि॒मि॒तात् । प्र॒वसे॒दिति॑ प्र - वसे᳚त् । यथा᳚ । योनेः᳚ । गर्भः॑ । स्कन्द॑ति । ता॒दृक् । ए॒व । तत् । न । प्र॒व॒स्त॒व्य॑मिति॑ प्र - व॒स्त॒व्य᳚म् । आ॒त्मनः॑ । गो॒पी॒थाय॑ । ए॒षः । वै । व्या॒घ्रः । कु॒ल॒गो॒प इति॑ कुल - गो॒पः । यत् । अ॒ग्निः । तस्मा᳚त् । यत् । दी॒क्षि॒तः । प्र॒वसे॒दिति॑ प्र - वसे᳚त् । सः । ए॒न॒म् । ई॒श्व॒रः । अ॒नू॒त्थायेत्य॑नु - उ॒त्थाय॑ । हन्तोः᳚ । न । प्र॒व॒स्त॒व्य॑मिति॑ प्र - व॒स्त॒व्य᳚म् । आ॒त्मनः॑ । गुप्त्यै᳚ । द॒क्षि॒ण॒तः । श॒ये॒ । ए॒तत् । वै । यज॑मानस्य ( ) । आ॒यत॑न॒मित्या᳚ - यत॑नम् । स्वे । ए॒व । आ॒यत॑न॒ इत्या᳚-यत॑ने । श॒ये॒ । अ॒ग्निम् । अ॒भ्या॒वृत्येत्य॑भि-आ॒वृत्य॑ । श॒ये॒ । दे॒वताः᳚ । ए॒व । य॒ज्ञम् । अ॒भ्या॒वृत्येत्य॑भि -आ॒वृत्य॑ । श॒ये॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}