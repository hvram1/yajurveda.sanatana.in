{
  "id": "TS 6.2.5.2",
  "classification": {
    "kanda": "6",
    "prasna": "2",
    "anuvaka": "5",
    "panchasat": "2"
  },
  "header": "TS 6.2.5.2",
  "panchasatInfo": " 26",
  "padaCount": 50,
  "samhita": "क्षु॒रप॑वि॒ नाम॑ व्र॒तं ॅयेन॒ प्र जा॒तान् भ्रातृ॑व्यान् नु॒दते॒ प्रति॑ जनि॒ष्यमा॑णा॒नथो॒ कनी॑यसै॒व भूय॒ उपै॑ति च॒तुरोऽग्रे॒ स्तना᳚न् व्र॒तमुपै॒त्यथ॒ त्रीनथ॒ द्वावथैक॑मे॒तद्वै सु॑जघ॒नं नाम॑ व्र॒तं त॑प॒स्यꣳ॑ सुव॒र्ग्य॑मथो॒ प्रैव जा॑यते प्र॒जया॑ प॒शुभि॑र्यवा॒गू रा॑ज॒न्य॑स्य व्र॒तं क्रू॒रेव॒ वै य॑वा॒गूः क्रू॒र इ॑व- [  ]",
  "pada": "क्षु॒रप॒वीति॑ क्षु॒र - प॒वि॒ । नाम॑ । व्र॒तम् । येन॑ । प्रेति॑ । जा॒तान् । भ्रातृ॑व्यान् । नु॒दते᳚ । प्रतीति॑ । ज॒नि॒ष्यमा॑णान् । अथो॒ इति॑ । कनी॑यसा । ए॒व । भूयः॑ । उपेति॑ । ए॒ति॒ । च॒तुरः॑ । अग्रे᳚ । स्तनान्॑ । व्र॒तम् । उपेति॑ । ए॒ति॒ । अथ॑ । त्रीन् । अथ॑ । द्वौ । अथ॑ । एक᳚म् । ए॒तत् । वै । सु॒ज॒घ॒नमिति॑ सु - ज॒घ॒नम् । नाम॑ । व्र॒तम् । त॒प॒स्य᳚म् । सु॒व॒र्ग्य॑मिति॑ सुवः - ग्य᳚म् । अथो॒ इति॑ । प्रेति॑ । ए॒व । जा॒य॒ते॒ । प्र॒जयेति॑ प्र - जया᳚ । प॒शुभि॒रिति॑ प॒शु - भिः॒ । य॒वा॒गूः । रा॒ज॒न्य॑स्य । व्र॒तम् । क्रू॒रा । इ॒व॒ । वै । य॒वा॒गूः । क्रू॒रः । इ॒व॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}