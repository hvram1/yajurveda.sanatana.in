{
  "id": "TS 6.2.2.4",
  "classification": {
    "kanda": "6",
    "prasna": "2",
    "anuvaka": "2",
    "panchasat": "4"
  },
  "header": "TS 6.2.2.4",
  "panchasatInfo": " 11",
  "padaCount": 50,
  "samhita": "इत्या॑ह दे॒वानाꣳ॒॒ ह्ये॑तदोजो॑ऽभिशस्ति॒पा अ॑नभिशस्ते॒न्यमित्या॑हा-भिशस्ति॒पा ह्ये॑तद॑ -नभिशस्ते॒न्यमनु॑ मे दी॒क्षां दी॒क्षाप॑ति-र्मन्यता॒मित्या॑ह यथाय॒जुरे॒वैतद्-घृ॒तं ॅवै दे॒वा वज्रं॑ कृ॒त्वा सोम॑मघ्न-न्नन्ति॒कमि॑व॒ खलु॒ वा अ॑स्यै॒तच्च॑रन्ति॒ यत् ता॑नून॒प्त्रेण॑ प्र॒च॑रन्त्यꣳ॒॒ शुरꣳ॑ शुस्ते देव सो॒माऽऽ *प्या॑यता॒मित्या॑ह॒ य- [  ]",
  "pada": "इति॑ । आ॒ह॒ । दे॒वाना᳚म् । हि । ए॒तत् । ओजः॑ । अ॒भि॒श॒स्ति॒पा इत्य॑भिशस्ति-पाः । अ॒न॒भि॒श॒स्ते॒न्यमित्य॑नभि - श॒स्ते॒न्यम् । इति॑ । आ॒ह॒ । अ॒भि॒श॒स्ति॒पा इत्य॑भिशस्ति - पाः । हि । ए॒तत् । अ॒न॒भि॒श॒स्ते॒न्यमित्य॑नभि - श॒स्ते॒न्यम् । अन्विति॑ । मे॒ । दी॒क्षाम् । दी॒क्षाप॑ति॒रिति॑ दी॒क्षा - प॒तिः॒ । म॒न्य॒ता॒म् । इति॑ । आ॒ह॒ । य॒था॒य॒जुरिति॑ यथा - य॒जुः । ए॒व । ए॒तत् । घृ॒तम् । वै । दे॒वाः । वज्र᳚म् । कृ॒त्वा । सोम᳚म् । अ॒घ्न॒न्न् । अ॒न्ति॒कम् । इ॒व॒ । खलु॑ । वै । अ॒स्य॒ । ए॒तत् । च॒र॒न्ति॒ । यत् । ता॒नू॒न॒प्त्रेणेति॑ तानू - न॒प्त्रेण॑ । प्र॒चर॒न्तीति॑ प्र - चर॑न्ति । अꣳ॒॒शुरꣳ॑शु॒रित्यꣳ॒॒शुः-अꣳ॒॒शुः॒ । ते॒ । दे॒व॒ । सो॒म॒ । एति॑ । प्या॒य॒ता॒म् । इति॑ । आ॒ह॒ । यत् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}