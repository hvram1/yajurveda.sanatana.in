{
  "id": "TS 6.2.2.2",
  "classification": {
    "kanda": "6",
    "prasna": "2",
    "anuvaka": "2",
    "panchasat": "2"
  },
  "header": "TS 6.2.2.2",
  "panchasatInfo": " 9",
  "padaCount": 50,
  "samhita": "नः॑ प्रथ॒मो᳚(1॒)ऽन्यो᳚ऽन्यस्मै॒ द्रुह्या॒दिति॒ तस्मा॒द्यः सता॑नूनप्त्रिणां प्रथ॒मो द्रुह्य॑ति॒ स आर्ति॒मार्च्छ॑ति॒ यत् ता॑नून॒प्त्रꣳ स॑मव॒द्यति॒ भ्रातृ॑व्याभिभूत्यै॒ भव॑त्या॒त्मना॒ परा᳚ऽस्य॒ भ्रातृ॑व्यो भवति॒ पञ्च॒ कृत्वोऽव॑द्यति पञ्च॒धा हि ते तथ् स॑म॒वाद्य॒न्ताथो॒ पञ्चा᳚क्षरा प॒ङ्क्तिः पाङ्क्तो॑ य॒ज्ञो य॒ज्ञ्मे॒वाव॑ रुन्ध॒ आप॑तये त्वा गृह्णा॒मीत्या॑ह प्रा॒णो वा- [  ]",
  "pada": "नः॒ । प्र॒थ॒मः । अ॒न्यः । अ॒न्यस्मै᳚ । द्रुह्या᳚त् । इति॑ । तस्मा᳚त् । यः । सता॑नूनप्त्रिणा॒मिति॒ स - ता॒नू॒न॒प्त्रि॒णा॒म् । प्र॒थ॒मः । द्रुह्य॑ति । सः । आर्ति᳚म् । एति॑ । ऋ॒च्छ॒ति॒ । यत् । ता॒नू॒न॒प्त्रमिति॑ तानू - न॒प्त्रम् । स॒म॒व॒द्यतीति॑ सं-अ॒व॒द्यति॑ । भ्रातृ॑व्याभिभूत्या॒ इति॒ भ्रातृ॑व्य-अ॒भि॒भू॒त्यै॒ । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । भ॒व॒ति॒ । पञ्च॑ । कृत्वः॑ । अवेति॑ । द्य॒ति॒ । प॒ञ्च॒धेति॑ पञ्च - धा । हि । ते । तत् । स॒म॒वाद्य॒न्तेति॑ सं - अ॒वाद्य॑न्त । अथो॒ इति॑ । पञ्चा᳚क्ष॒रेति॒ पञ्च॑ - अ॒क्ष॒रा॒ । प॒ङ्क्तिः । पाङ्क्तः॑ । य॒ज्ञः । य॒ज्ञम् । ए॒व । अवेति॑ । रु॒न्धे॒ । आप॑तय॒ इत्या - प॒त॒ये॒ । त्वा॒ । गृ॒ह्णा॒मि॒ । इति॑ । आ॒ह॒ । प्रा॒ण इति॑ प्र - अ॒नः । वै । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}