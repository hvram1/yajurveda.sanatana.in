{
  "id": "TS 6.2.2.3",
  "classification": {
    "kanda": "6",
    "prasna": "2",
    "anuvaka": "2",
    "panchasat": "3"
  },
  "header": "TS 6.2.2.3",
  "panchasatInfo": " 10",
  "padaCount": 50,
  "samhita": "आप॑तिः प्रा॒णमे॒व प्री॑णाति॒ परि॑पतय॒ इत्या॑ह॒ मनो॒ वै परि॑पति॒र्मन॑ ए॒व प्री॑णाति॒ तनू॒नप्त्र॒ इत्या॑ह त॒नुवो॒ हि ते ताः स॑म॒वाद्य॑न्त शाक्व॒रायेत्या॑ह॒ शक्त्यै॒ हि ते ताः स॑म॒वाद्य॑न्त॒ शक्म॒-न्नोजि॑ष्ठा॒येत्या॒हौजि॑ष्ठꣳ॒॒ हि ते त दा॒त्मनः॑ सम॒वाद्य॒न्ता--ना॑धृष्टमस्यनाधृ॒ष्य-मित्या॒हाना॑धृष्टꣳ॒॒ ह्ये॑तद॑नाधृ॒ष्यं दे॒वाना॒मोज॒- [  ]",
  "pada": "आप॑ति॒रित्या - प॒तिः॒ । प्रा॒णमिति॑ प्र - अ॒नम् । ए॒व । प्री॒णा॒ति॒ । परि॑पतय॒ इति॒ परि॑ - प॒त॒ये॒ । इति॑ । आ॒ह॒ । मनः॑ । वै । परि॑पति॒रिति॒ परि॑ - प॒तिः॒ । मनः॑ । ए॒व । प्री॒णा॒ति॒ । तनू॒नप्त्र॒ इति॒ तनू᳚ - नप्त्रे᳚ । इति॑ । आ॒ह॒ । त॒नुवः॑ । हि । ते । ताः । स॒म॒वाद्य॒न्तेति॑ सं- अ॒वाद्य॑न्त । शा॒क्व॒राय॑ । इति॑ । आ॒ह॒ । शक्त्यै᳚ । हि । ते । ताः । स॒म॒वाद्य॒न्तेति॑ सं-अ॒वाद्य॑न्त । शक्मन्न्॑ । ओजि॑ष्ठाय । इति॑ । आ॒ह॒ । ओजि॑ष्ठम् । हि । ते । तत् । आ॒त्मनः॑ । स॒म॒वाद्य॒न्तेति॑ सं-अ॒वाद्य॑न्त । अना॑धृष्ट॒मित्यना᳚ - धृ॒ष्ट॒म् । अ॒सि॒ । अ॒ना॒धृ॒ष्यमित्य॑ना - धृ॒ष्यम् । इति॑ । आ॒ह॒ । अना॑धृष्ट॒मित्यना᳚ - धृ॒ष्ट॒म् । हि । ए॒तत् । अ॒ना॒धृ॒ष्यमित्य॑ना - धृ॒ष्यम् । दे॒वाना᳚म् । ओजः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}