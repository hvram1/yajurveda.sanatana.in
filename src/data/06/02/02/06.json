{
  "id": "TS 6.2.2.6",
  "classification": {
    "kanda": "6",
    "prasna": "2",
    "anuvaka": "2",
    "panchasat": "6"
  },
  "header": "TS 6.2.2.6",
  "panchasatInfo": " 13",
  "padaCount": 50,
  "samhita": "-त्या॑हा॒ ऽऽ*शिष॑मे॒वैतामा शा᳚स्ते॒ प्र वा ए॒ते᳚ऽस्मा-ल्लो॒काच्च्य॑वन्ते॒ ये सोम॑मा-प्या॒यय॑न्त्य-न्तरिक्षदेव॒त्यो॑ हि सोम॒ आप्या॑यित॒ एष्टा॒ रायः॒ प्रेषे भगा॒येत्या॑ह॒ द्यावा॑पृथि॒वीभ्या॑मे॒व न॑म॒स्कृत्या॒स्मिन् ॅलो॒के प्रति॑ तिष्ठन्ति देवासु॒राः संॅय॑त्ता आस॒न् ते दे॒वा बिभ्य॑तो॒ऽग्निं प्रावि॑श॒न् तस्मा॑दाहुर॒ग्निः सर्वा॑ दे॒वता॒ इति॒ ते᳚- [  ]",
  "pada": "इति॑ । आ॒ह॒ । आ॒शिष॒मित्या᳚-शिष᳚म् । ए॒व । ए॒ताम् । एति॑ । शा॒स्ते॒ । प्रेति॑ । वै । ए॒ते । अ॒स्मात् । लो॒कात् । च्य॒व॒न्ते॒ । ये । सोम᳚म् । आ॒प्या॒यय॒न्तीत्या᳚-प्या॒यय॑न्ति । अ॒न्त॒रि॒क्ष॒दे॒व॒त्य॑ इत्य॑न्तरिक्ष-दे॒व॒त्यः॑ । हि । सोमः॑ । आप्या॑यित॒ इत्या - प्या॒यि॒तः॒ । एष्टः॑ । रायः॑ । प्रेति॑ । इ॒षे । भगा॑य । इति॑ । आ॒ह॒ । द्यावा॑पृथि॒वीभ्या॒मिति॒ द्यावा᳚ - पृ॒थि॒वीभ्या᳚म् । ए॒व । न॒म॒स्कृत्येति॑ नमः - कृत्य॑ । अ॒स्मिन्न् । लो॒के । प्रतीति॑ । ति॒ष्ठ॒न्ति॒ । दे॒वा॒सु॒रा इति॑ देव - अ॒सु॒राः । संॅय॑त्ता॒ इति॒ सं - य॒त्ताः॒ । आ॒स॒न्न् । ते । दे॒वाः । बिभ्य॑तः । अ॒ग्निम् । प्रेति॑ । अ॒वि॒श॒न्न् । तस्मा᳚त् । आ॒हुः॒ । अ॒ग्निः । सर्वाः᳚ । दे॒वताः᳚ । इति॑ । ते । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}