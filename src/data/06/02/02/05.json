{
  "id": "TS 6.2.2.5",
  "classification": {
    "kanda": "6",
    "prasna": "2",
    "anuvaka": "2",
    "panchasat": "5"
  },
  "header": "TS 6.2.2.5",
  "panchasatInfo": " 12",
  "padaCount": 50,
  "samhita": "-दे॒वास्या॑पुवा॒यते॒ यन्मीय॑ते॒-तदे॒वास्यै॒तेनाऽऽ *प्या॑यय॒त्या तुभ्य॒मिन्द्रः॑ प्यायता॒मा त्वमिन्द्रा॑य प्याय॒स्वेत्या॑-हो॒भावे॒वेन्द्रं॑ च॒ सोमं॒ चाऽऽ*प्या॑यय॒त्या प्या॑यय॒ सखी᳚न्थ् स॒न्या मे॒धयेत्या॑ह॒र्त्विजो॒ वा अ॑स्य॒ सखा॑य॒स्ताने॒वाऽऽ*प्या॑ययति स्व॒स्ति ते॑ देव सोम सु॒त्याम॑शी॒ये- [  ]",
  "pada": "ए॒व । अ॒स्य॒ । अ॒पु॒वा॒यते᳚ । यत् । मीय॑ते । तत् । ए॒व । अ॒स्य॒ । ए॒तेन॑ । एति॑ । प्या॒य॒य॒ति॒ । एति॑ । तुभ्य᳚म् । इन्द्रः॑ । प्या॒य॒ता॒म् । एति॑ । त्वम् । इन्द्रा॑य । प्या॒य॒स्व॒ । इति॑ । आ॒ह॒ । उ॒भौ । ए॒व । इन्द्र᳚म् । च॒ । सोम᳚म् । च॒ । एति॑ । प्या॒य॒य॒ति॒ । एति॑ । प्या॒य॒य॒ । सखीन्॑ । स॒न्या । मे॒धया᳚ । इति॑ । आ॒ह॒ । ऋ॒त्विजः॑ । वै । अ॒स्य॒ । सखा॑यः । तान् । ए॒व । एति॑ । प्या॒य॒य॒ति॒ । स्व॒स्ति । ते॒ । दे॒व॒ । सो॒म॒ । सु॒त्याम् । अ॒शी॒य॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}