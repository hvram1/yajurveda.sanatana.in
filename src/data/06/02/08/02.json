{
  "id": "TS 6.2.8.2",
  "classification": {
    "kanda": "6",
    "prasna": "2",
    "anuvaka": "8",
    "panchasat": "2"
  },
  "header": "TS 6.2.8.2",
  "panchasatInfo": " 40",
  "padaCount": 50,
  "samhita": "ऽका॑मयन्त प॒शून्. वि॑न्देम॒हीति॒ ते॑ऽजुहवुः सिꣳ॒॒हीर॑सि रायस्पोष॒वनिः॒ स्वाहेति॒ ते प॒शून॑विन्दन्त॒ ते प॒शून्. वि॒त्त्वाऽका॑मयन्त प्रति॒ष्ठां ॅवि॑न्देम॒हीति॒ ते॑ऽजुहवुः सिꣳ॒॒ही-र॑स्यादित्य॒वनिः॒ स्वाहेति॒ त इ॒मां प्र॑ति॒ष्ठाम॑विन्दन्त॒ त इ॒मां प्र॑ति॒ष्ठां ॅवि॒त्त्वाऽका॑मयन्त दे॒वता॑ आ॒शिष॒ उपे॑या॒मेति॒ ते॑ऽजुहवुः सिꣳ॒॒हीर॒स्या व॑ह दे॒वान् दे॑वय॒ते- [  ]",
  "pada": "अ॒का॒म॒य॒न्त॒ । प॒शून् । वि॒न्दे॒म॒हि॒ । इति॑ । ते । अ॒जु॒ह॒वुः॒ । सिꣳ॒॒हीः । अ॒सि॒ । रा॒य॒स्पो॒ष॒वनि॒रिति॑ रायस्पोष - वनिः॑ । स्वाहा᳚ । इति॑ । ते । प॒शून् । अ॒वि॒न्द॒न्त॒ । ते । प॒शून् । वि॒त्त्वा । अ॒का॒म॒य॒न्त॒ । प्र॒ति॒ष्ठामिति॑ प्रति - स्थाम् । वि॒न्दे॒म॒हि॒ । इति॑ । ते । अ॒जु॒ह॒वुः॒ । सिꣳ॒॒हीः । अ॒सि॒ । आ॒दि॒त्य॒वनि॒रित्या॑दित्य - वनिः॑ । स्वाहा᳚ । इति॑ । ते । इ॒माम् । प्र॒ति॒ष्ठामिति॑ प्रति - स्थाम् । अ॒वि॒न्द॒न्त॒ । ते । इ॒माम् । प्र॒ति॒ष्ठामिति॑ प्रति - स्थाम् । वि॒त्त्वा । अ॒का॒म॒य॒न्त॒ । दे॒वताः᳚ । आ॒शिष॒ इत्या᳚ - शिषः॑ । उपेति॑ । इ॒या॒म॒ । इति॑ । ते । अ॒जु॒ह॒वुः॒ । सिꣳ॒॒हीः । अ॒सि॒ । एति॑ । व॒ह॒ । दे॒वान् । दे॒व॒य॒त इति॑ देव - य॒ते । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}