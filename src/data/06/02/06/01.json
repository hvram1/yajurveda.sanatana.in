{
  "id": "TS 6.2.6.1",
  "classification": {
    "kanda": "6",
    "prasna": "2",
    "anuvaka": "6",
    "panchasat": "1"
  },
  "header": "TS 6.2.6.1",
  "panchasatInfo": " 30",
  "padaCount": 50,
  "samhita": "पु॒रोह॑विषि देव॒यज॑ने याजये॒द्यं का॒मये॒तोपै॑न॒मुत्त॑रो य॒ज्ञो न॑मेद॒भि सु॑व॒र्गं ॅलो॒कं ज॑ये॒दित्ये॒तद्वै पु॒रोह॑विर्देव॒यज॑नं॒ ॅयस्य॒ होता᳚ प्रातरनुवा॒क -म॑नुब्रु॒व-न्न॒ग्निम॒प आ॑दि॒त्यम॒भि वि॒पश्य॒त्युपै॑न॒मुत्त॑रो य॒ज्ञो न॑मत्य॒भि सु॑व॒र्गं ॅलो॒कं ज॑यत्या॒प्ते दे॑व॒यज॑ने याजये॒द् -भ्रातृ॑व्यवन्तं॒ पन्थां᳚ ॅवाऽधिस्प॒र्॒.शये᳚त् क॒र्तं ॅवा॒ याव॒न्नान॑से॒ यात॒वै- [  ]",
  "pada": "पु॒रोह॑वि॒षीति॑ पु॒रः-ह॒वि॒षि॒ । दे॒व॒यज॑न॒ इति॑ देव-यज॑ने । या॒ज॒ये॒त् । यम् । का॒मये॑त । उपेति॑ । ए॒न॒म् । उत्त॑र॒ इत्युत् - त॒रः॒ । य॒ज्ञः । न॒मे॒त् । अ॒भीति॑ । सु॒व॒र्गमिति॑ सुवः-गम् । लो॒कम् । ज॒ये॒त् । इति॑ । ए॒तत् । वै । पु॒रोह॑वि॒रिति॑ पु॒रः-ह॒विः॒ । दे॒व॒यज॑न॒मिति॑ देव-यज॑नम् । यस्य॑ । होता᳚ । प्रा॒त॒र॒नु॒वा॒कमिति॑ प्रातः-अ॒नु॒वा॒कम् । अ॒नु॒ब्रु॒वन्नित्य॑नु - ब्रु॒वन्न् । अ॒ग्निम् । अ॒पः । आ॒दि॒त्यम् । अ॒भीति॑ । वि॒पश्य॒तीति॑ वि-पश्य॑ति । उपेति॑ । ए॒न॒म् । उत्त॑र॒ इत्युत् - त॒रः॒ । य॒ज्ञः । न॒म॒ति॒ । अ॒भीति॑ । सु॒व॒र्गमिति॑ सुवः - गम् । लो॒कम् । ज॒य॒ति॒ । आ॒प्ते । दे॒व॒यज॑न॒ इति॑ देव-यज॑ने । या॒ज॒ये॒त् । भ्रातृ॑व्यवन्त॒मिति॒ भ्रातृ॑व्य - व॒न्त॒म् । पन्था᳚म् । वा॒ । अ॒धि॒स्प॒र्॒.॒शये॒दित्य॑धि-स्प॒र्॒.शये᳚त् । क॒र्तम् । वा॒ । याव॑त् । न । अन॑से । यात॒वै । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}