{
  "id": "TS 6.2.7.5",
  "classification": {
    "kanda": "6",
    "prasna": "2",
    "anuvaka": "7",
    "panchasat": "5"
  },
  "header": "TS 6.2.7.5",
  "panchasatInfo": " 38",
  "padaCount": 53,
  "samhita": "-नुदत॒ मनो॑जवाः पि॒तृभि॑ र्दक्षिण॒तः प्रचे॑ता रु॒द्रैः प॒श्चाद्-वि॒श्वक॑र्माऽऽदि॒त्यैरु॑त्तर॒तो यदे॒वमु॑त्तरवे॒दिं प्रो॒क्षति॑ दि॒ग्भ्य ए॒व तद्-यज॑मानो॒ भ्रातृ॑व्या॒न् प्र णु॑दत॒ इन्द्रो॒ यती᳚न्थ् सालावृ॒केभ्यः॒ प्राय॑च्छ॒त् तान् द॑क्षिण॒त उ॑त्तरवे॒द्या आ॑द॒न्॒ यत् प्रोक्ष॑णीना-मु॒च्छिष्ये॑त॒ तद् द॑क्षिण॒त उ॑त्तरवे॒द्यै नि न॑ये॒द्-यदे॒व तत्र॑ क्रू॒रं तत् तेन॑ शमयति॒ यं द्वि॒ष्यात् तं ध्या॑येच्छु॒चै ( ) वैन॑मर्पयति ॥(मि॒मी॒ते॒ - नाम॑ - ध्रु॒वा - ऽप॑ - शु॒चा - त्रीणि॑ च) ( आ7)",
  "pada": "अ॒नु॒द॒त॒ । मनो॑जवा॒ इति॒ मनः॑ - ज॒वाः॒ । पि॒तृभि॒रिति॑ पि॒तृ - भिः॒ । द॒क्षि॒ण॒तः । प्रचे॑ता॒ इति॒ प्र - चे॒ताः॒ । रु॒द्रैः । प॒श्चात् । वि॒श्वक॒र्मेति॑ वि॒श्व - क॒र्मा॒ । आ॒दि॒त्यैः । उ॒त्त॒र॒त इत्यु॑त् - त॒र॒तः । यत् । ए॒वम् । उ॒त्त॒र॒वे॒दिमित्यु॑त्तर - वे॒दिम् । प्रो॒क्षतीति॑ प्र - उ॒क्षति॑ । दि॒ग्भ्य इति॑ दिक् - भ्यः । ए॒व । तत् । यज॑मानः । भ्रातृ॑व्यान् । प्रेति॑ । नु॒द॒ते॒ । इन्द्रः॑ । यतीन्॑ । सा॒ला॒वृ॒केभ्यः॑ । प्रेति॑ । अ॒य॒च्छ॒त् । तान् । द॒क्षि॒ण॒तः । उ॒त्त॒र॒वे॒द्या इत्यु॑त्तर - वे॒द्याः । आ॒द॒न्न् । यत् । प्रोक्ष॑णीना॒मिति॑ प्र - उक्ष॑णीनाम् । उ॒च्छिष्ये॒तेत्यु॑त् - शिष्ये॑त । तत् । द॒क्षि॒ण॒तः । उ॒त्त॒र॒वे॒द्या इत्यु॑त्तर - वे॒द्यै । नीति॑ । न॒ये॒त् । यत् । ए॒व । तत्र॑ । क्रू॒रम् । तत् । तेन॑ । श॒म॒य॒ति॒ । यम् । द्वि॒ष्यात् । तम् । ध्या॒ये॒त् । शु॒चा ( ) । ए॒व । ए॒न॒म् । अ॒र्प॒य॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}