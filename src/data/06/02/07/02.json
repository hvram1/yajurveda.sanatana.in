{
  "id": "TS 6.2.7.2",
  "classification": {
    "kanda": "6",
    "prasna": "2",
    "anuvaka": "7",
    "panchasat": "2"
  },
  "header": "TS 6.2.7.2",
  "panchasatInfo": " 35",
  "padaCount": 50,
  "samhita": "मात्रै॒वास्यै॒ साथो॑ यु॒क्तेनै॒व यु॒क्तमव॑ रुन्धे वि॒त्ताय॑नी मे॒ऽसीत्या॑ह वि॒त्ता ह्ये॑ना॒नाव॑त् ति॒क्ताय॑नी मे॒ऽसीत्या॑ह ति॒क्तान्. ह्ये॑ना॒नाव॒दव॑तान्मा नाथि॒तमित्या॑ह नाथि॒तान्. ह्ये॑ना॒नाव॒दव॑तान्मा व्यथि॒तमित्या॑ह व्यथि॒तान्. ह्ये॑ना॒नाव॑द्-वि॒देर॒ग्निर्नभो॒ नामा- [  ]",
  "pada": "मात्रा᳚ । ए॒व । अ॒स्यै॒ । सा । अथो॒ इति॑ । यु॒क्तेन॑ । ए॒व । यु॒क्तम् । अवेति॑ । रु॒न्धे॒ । वि॒त्ताय॒नीति॑ वित्त - अय॑नी । मे॒ । अ॒सि॒ । इति॑ । आ॒ह॒ । वि॒त्ता । हि । ए॒ना॒न् । आव॑त् । ति॒क्ताय॒नीति॑ तिक्त - अय॑नी । मे॒ । अ॒सि॒ । इति॑ । आ॒ह॒ । ति॒क्तान् । हि । ए॒ना॒न् । आव॑त् । अव॑तात् । मा॒ । ना॒थि॒तम् । इति॑ । आ॒ह॒ । ना॒थि॒तान् । हि । ए॒ना॒न् । आव॑त् । अव॑तात् । मा॒ । व्य॒थि॒तम् । इति॑ । आ॒ह॒ । व्य॒थि॒तान् । हि । ए॒ना॒न् । आव॑त् । वि॒देः । अ॒ग्निः । नभः॑ । नाम॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}