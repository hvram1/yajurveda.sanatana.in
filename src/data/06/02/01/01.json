{
  "id": "TS 6.2.1.1",
  "classification": {
    "kanda": "6",
    "prasna": "2",
    "anuvaka": "1",
    "panchasat": "1"
  },
  "header": "TS 6.2.1.1",
  "panchasatInfo": " 1",
  "padaCount": 50,
  "samhita": "यदु॒भौ वि॒मुच्या॑ऽऽ*ति॒थ्यं गृ॑ह्णी॒याद्-य॒ज्ञ्ं ॅविच्छि॑न्द्या॒द्-यदु॒भाव-वि॑मुच्य॒ यथाऽना॑गतायाऽऽति॒थ्यं क्रि॒यते॑ ता॒दृगे॒व तद्-विमु॑क्तो॒-ऽन्यो॑ऽन॒ड्वान् भव॒त्य वि॑मुक्तो॒ऽन्यो-ऽथा॑ऽऽ*ति॒थ्यं गृ॑ह्णाति य॒ज्ञ्स्य॒ सन्त॑त्यै॒ पत्न्य॒न्वार॑भते॒ पत्नी॒ हि पारी॑णह्य॒स्येशे॒ पत्नि॑यै॒ वानु॑मतं॒ निर्व॑पति॒ यद्वै पत्नी॑ य॒ज्ञ्स्य॑ क॒रोति॑ मिथु॒नं तदथो॒ पत्नि॑या ए॒वै- [  ]",
  "pada": "यत् । उ॒भौ । वि॒मुच्येति॑ वि-मुच्य॑ । आ॒ति॒थ्यम् । गृ॒ह्णी॒यात् । य॒ज्ञम् । वीति॑ । छि॒न्द्या॒त् । यत् । उ॒भौ । अवि॑मु॒च्येत्यवि॑ - मु॒च्य॒ । यथा᳚ । अना॑गता॒येत्यना᳚-ग॒ता॒य॒ । आ॒ति॒थ्यम् । क्रि॒यते᳚ । ता॒दृक् । ए॒व । तत् । विमु॑क्त॒ इति॒ वि - मु॒क्तः॒ । अ॒न्यः । अ॒न॒ड्वान् । भव॑ति । अवि॑मुक्त॒ इत्यवि॑ - मु॒क्तः॒ । अ॒न्यः । अथ॑ । आ॒ति॒थ्यम् । गृ॒ह्णा॒ति॒ । य॒ज्ञस्य॑ । सन्त॑त्या॒ इति॒ सं - त॒त्यै॒ । पत्नी᳚ । अ॒न्वार॑भत॒ इत्य॑नु - आर॑भते । पत्नी᳚ । हि । पारी॑णह्य॒स्येति॒ पारि॑ - न॒ह्य॒स्य॒ । ईशे᳚ । पत्नि॑या । ए॒व । अनु॑मत॒मित्यनु॑ - म॒त॒म् । निरिति॑ । व॒प॒ति॒ । यत् । वै । पत्नी᳚ । य॒ज्ञस्य॑ । क॒रोति॑ । मि॒थु॒नम् । तत् । अथो॒ इति॑ । पत्नि॑याः । ए॒व । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}