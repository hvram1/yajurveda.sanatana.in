{
  "id": "TS 6.2.1.6",
  "classification": {
    "kanda": "6",
    "prasna": "2",
    "anuvaka": "1",
    "panchasat": "6"
  },
  "header": "TS 6.2.1.6",
  "panchasatInfo": " 6",
  "padaCount": 50,
  "samhita": "-कुर्वत॒ तैर्वै ते रक्षाꣳ॒॒स्यपा᳚घ्नत॒ यत् का᳚र्ष्मर्य॒मयाः᳚ परि॒धयो॒ भव॑न्ति॒ रक्ष॑सा॒मप॑हत्यै॒ सꣳ स्प॑र्.शयति॒ रक्ष॑सा॒मन॑न्व-वचाराय॒ न पु॒रस्ता॒त् परि॑ दधात्यादि॒त्यो ह्ये॑वोद्यन् पु॒रस्ता॒द्-रक्षाꣳ॑स्यप॒हन्त्यू॒र्द्ध्वे स॒मिधा॒वा द॑धात्यु॒परि॑ष्टादे॒व रक्षाꣳ॒॒स्यप॑ हन्ति॒ यजु॑षा॒ऽन्यां तू॒ष्णीम॒न्यां मि॑थुन॒त्वाय॒ द्वे आ द॑धाति द्वि॒पाद्-यज॑मानः॒ प्रति॑ष्ठित्यै ब्रह्मवा॒दिनो॑ वदन्त्य॒- [  ]",
  "pada": "अ॒कु॒र्व॒त॒ । तैः । वै । ते । रक्षाꣳ॑सि । अपेति॑ । अ॒घ्न॒त॒ । यत् । का॒र्ष्म॒र्य॒मया॒ इति॑ कार्ष्मर्य - मयाः᳚ । प॒रि॒धय॒ इति॑ परि - धयः॑ । भव॑न्ति । रक्ष॑साम् । अप॑हत्या॒ इत्यप॑ - ह॒त्यै॒ । समिति॑ । स्प॒र्॒.श॒य॒ति॒ । रक्ष॑साम् । अन॑न्ववचारा॒येत्यन॑नु - अ॒व॒चा॒रा॒य॒ । न । पु॒रस्ता᳚त् । परीति॑ । द॒धा॒ति॒ । आ॒दि॒त्यः । हि । ए॒व । उ॒द्यन्नित्यु॑त्- यन्न् । पु॒रस्ता᳚त् । रक्षाꣳ॑सि । अ॒प॒हन्तीत्य॑प - हन्ति॑ । ऊ॒र्द्ध्वे इति॑ । स॒मिधा॒विति॑ सं - इधौ᳚ । एति॑ । द॒धा॒ति॒ । उ॒परि॑ष्टात् । ए॒व । रक्षाꣳ॑सि । अपेति॑ । ह॒न्ति॒ । यजु॑षा । अ॒न्याम् । तू॒ष्णीम् । अ॒न्याम् । मि॒थु॒न॒त्वायेति॑ मिथुन - त्वाय॑ । द्वे इति॑ । एति॑ । द॒धा॒ति॒ । द्वि॒पादिति॑ द्वि - पात् । यज॑मानः । प्रति॑ष्ठित्या॒ इति॒ प्रति॑ - स्थि॒त्यै॒ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}