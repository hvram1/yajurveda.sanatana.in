{
  "id": "TS 6.2.11.2",
  "classification": {
    "kanda": "6",
    "prasna": "2",
    "anuvaka": "11",
    "panchasat": "2"
  },
  "header": "TS 6.2.11.2",
  "panchasatInfo": " 57",
  "padaCount": 50,
  "samhita": "यं नः॑ समा॒नो यमस॑मानो निच॒खानेत्या॑ह॒ द्वौ वाव पुरु॑षौ॒ यश्चै॒व स॑मा॒नो यश्चास॑मानो॒ यमे॒वास्मै॒ तौ व॑ल॒गं नि॒खन॑त॒स्तमे॒वोद्व॑पति॒ संतृ॑णत्ति॒ तस्मा॒थ् संतृ॑ण्णा अन्तर॒तः प्रा॒णा न सं भि॑नत्ति॒ तस्मा॒दस॑भिंन्नाः प्रा॒णा अ॒पोऽव॑ नयति॒ तस्मा॑दा॒र्द्रा अ॑न्तर॒तः प्रा॒णा यव॑मती॒रव॑ नय॒- [  ]",
  "pada": "यम् । नः॒ । स॒मा॒नः । यम् । अस॑मानः । नि॒च॒खानेति॑ नि-च॒खान॑ । इति॑ । आ॒ह॒ । द्वौ । वाव । पुरु॑षौ । यः । च॒ । ए॒व । स॒मा॒नः । यः । च॒ । अस॑मानः । यम् । ए॒व । अ॒स्मै॒ । तौ । व॒ल॒गमिति॑ वल - गम् । नि॒खन॑त॒ इति॑ नि - खन॑तः । तम् । ए॒व । उदिति॑ । व॒प॒ति॒ । समिति॑ । तृ॒ण॒त्ति॒ । तस्मा᳚त् । सन्तृ॑ण्णा॒ इति॒ सं - तृ॒ण्णाः॒ । अ॒न्त॒र॒तः । प्रा॒णा इति॑ प्र - अ॒नाः । न । समिति॑ । भि॒न॒त्ति॒ । तस्मा᳚त् । असं॑भिन्ना॒ इत्यसं᳚ - भि॒न्नाः॒ । प्रा॒णा इति॑ प्र - अ॒नाः । अ॒पः । अवेति॑ । न॒य॒ति॒ । तस्मा᳚त् । आ॒र्द्राः । अ॒न्त॒र॒तः । प्रा॒णा इति॑ प्र - अ॒नाः । यव॑मती॒रिति॒ यव॑ - म॒तीः॒ । अवेति॑ । न॒य॒ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}