{
  "id": "TS 6.2.11.1",
  "classification": {
    "kanda": "6",
    "prasna": "2",
    "anuvaka": "11",
    "panchasat": "1"
  },
  "header": "TS 6.2.11.1",
  "panchasatInfo": " 56",
  "padaCount": 50,
  "samhita": "शिरो॒ वा ए॒तद्-य॒ज्ञ्स्य॒ यद्ध॑वि॒र्द्धानं॑ प्रा॒णा उ॑पर॒वा ह॑वि॒र्द्धाने॑ खायन्ते॒ तस्मा᳚च्छी॒र्॒.षन् प्रा॒णा अ॒धस्ता᳚त् खायन्ते॒ तस्मा॑द॒धस्ता᳚च्छीर्ष्णः प्रा॒णा र॑क्षो॒हणो॑ वलग॒हनो॑ वैष्ण॒वान् ख॑ना॒मीत्या॑ह वैष्ण॒वा हि दे॒वत॑योपर॒वा असु॑रा॒ वै नि॒र्यन्तो॑ दे॒वानां᳚ प्रा॒णेषु॑ वल॒गान् न्य॑खन॒न् तान् बा॑हुमा॒त्रेऽन्व॑विन्द॒न् तस्मा᳚द् बाहुमा॒त्राः खा॑यन्त इ॒दम॒हं तं ॅव॑ल॒गमुद्व॑पामि॒- [  ]",
  "pada": "शिरः॑ । वै । ए॒तत् । य॒ज्ञस्य॑ । यत् । ह॒वि॒र्द्धान॒मिति॑ हविः-धान᳚म् । प्रा॒णा इति॑ प्र - अ॒नाः । उ॒प॒र॒वा इत्यु॑प - र॒वाः । ह॒वि॒र्द्धान॒ इति॑ हविः-धाने᳚ । खा॒य॒न्ते॒ । तस्मा᳚त् । शी॒र्॒.षन्न् । प्रा॒णा इति॑ प्र-अ॒नाः । अ॒धस्ता᳚त् । खा॒य॒न्ते॒ । तस्मा᳚त् । अ॒धस्ता᳚त् । शी॒र्ष्णः । प्रा॒णा इति॑ प्र-अ॒नाः । र॒क्षो॒हण॒ इति॑ रक्षः-हनः॑ । व॒ल॒ग॒हन॒ इति॑ वलग-हनः॑ । वै॒ष्ण॒वान् । ख॒ना॒मि॒ । इति॑ । आ॒ह॒ । वै॒ष्ण॒वाः । हि । दे॒वत॑या । उ॒प॒र॒वा इत्यु॑प - र॒वाः । असु॑राः । वै । नि॒र्यन्त॒ इति॑ निः - यन्तः॑ । दे॒वाना᳚म् । प्रा॒णेष्विति॑ प्र - अ॒नेषु॑ । व॒ल॒गानिति॑ वल-गान् । नीति॑ । अ॒ख॒न॒न्न् । तान् । बा॒हु॒मा॒त्र इति॑ बाहु-मा॒त्रे । अन्विति॑ । अ॒वि॒न्द॒न्न् । तस्मा᳚त् । बा॒हु॒मा॒त्रा इति॑ बाहु - मा॒त्राः । खा॒य॒न्ते॒ । इ॒दम् । अ॒हम् । तम् । व॒ल॒गमिति॑ वल - गम् । उदिति॑ । व॒पा॒मि॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}