{
  "id": "TS 6.2.3.2",
  "classification": {
    "kanda": "6",
    "prasna": "2",
    "anuvaka": "3",
    "panchasat": "2"
  },
  "header": "TS 6.2.3.2",
  "panchasatInfo": " 16",
  "padaCount": 50,
  "samhita": "रु॒द्र इत्य॑ब्रुवन् रु॒द्रो वै क्रू॒रः सो᳚ऽस्य॒त्विति॒ सो᳚ऽब्रवी॒द् वरं॑ ॅवृणा अ॒हमे॒व प॑शू॒ना-मधि॑पतिरसा॒नीति॒ तस्मा᳚द् रु॒द्रः प॑शू॒ना-मधि॑पति॒स्ताꣳ रु॒द्रोऽवा॑सृज॒थ् स ति॒स्रः पुरो॑ भि॒त्त्वैभ्यो लो॒केभ्यो- ऽसु॑रा॒न् प्राणु॑दत॒ यदु॑प॒सद॑ उपस॒द्यन्ते॒ भ्रातृ॑व्यपराणुत्यै॒ नान्यामाहु॑तिं पु॒रस्ता᳚-ज्जुहुया॒द्-यद॒न्यामाहु॑तिं पु॒रस्ता᳚ज्जुहु॒या- [  ]",
  "pada": "रु॒द्रः । इति॑ । अ॒ब्रु॒व॒न्न् । रु॒द्रः । वै । क्रू॒रः । सः । अ॒स्य॒तु॒ । इति॑ । सः । अ॒ब्र॒वी॒त् । वर᳚म् । वृ॒णै॒ । अ॒हम् । ए॒व । प॒शू॒नाम् । अधि॑पति॒रित्यधि॑ - प॒तिः॒ । अ॒सा॒नि॒ । इति॑ । तस्मा᳚त् । रु॒द्रः । प॒शू॒नाम् । अधि॑पति॒रित्यधि॑ - प॒तिः॒ । ताम् । रु॒द्रः । अवेति॑ । अ॒सृ॒ज॒त् । सः । ति॒स्रः । पुरः॑ । भि॒त्वा । ए॒भ्यः । लो॒केभ्यः॑ । असु॑रान् । प्रेति॑ । अ॒नु॒द॒त॒ । यत् । उ॒प॒सद॒ इत्यु॑प - सदः॑ । उ॒प॒स॒द्यन्त॒ इत्यु॑प-स॒द्यन्ते᳚ । भ्रातृ॑व्यपराणुत्या॒ इति॒ भ्रातृ॑व्य-प॒रा॒णु॒त्यै॒ । न । अ॒न्याम् । आहु॑ति॒मित्या - हु॒ति॒म् । पु॒रस्ता᳚त् । जु॒हु॒या॒त् । यत् । अ॒न्याम् । आहु॑ति॒मित्या - हु॒ति॒म् । पु॒रस्ता᳚त् । जु॒हु॒यात् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}