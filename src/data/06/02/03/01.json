{
  "id": "TS 6.2.3.1",
  "classification": {
    "kanda": "6",
    "prasna": "2",
    "anuvaka": "3",
    "panchasat": "1"
  },
  "header": "TS 6.2.3.1",
  "panchasatInfo": " 15",
  "padaCount": 50,
  "samhita": "तेषा॒मसु॑राणां ति॒स्रः पुर॑ आस-न्नय॒स्म-य्य॑व॒माऽथ॑ रज॒ताऽथ॒ हरि॑णी॒ ता दे॒वा जेतुं॒ नाश॑क्नुव॒न् ता उ॑प॒सदै॒वाजि॑गीष॒न् तस्मा॑दाहु॒र्यश्चै॒वं ॅवेद॒ यश्च॒ नोप॒सदा॒ वै म॑हापु॒रं ज॑य॒न्तीति॒ त इषुꣳ॒॒ सम॑स्कुर्वता॒- ग्निमनी॑कꣳ॒॒ सोमꣳ॑ श॒ल्यं ॅविष्णुं॒ तेज॑नं॒ ते᳚ऽब्रुव॒न् क इ॒माम॑सिष्य॒तीति॑- [  ]",
  "pada": "तेषा᳚म् । असु॑राणाम् । ति॒स्रः । पुरः॑ । आ॒स॒न्न् । अ॒य॒स्मयी᳚ । अ॒व॒मा । अथ॑ । र॒ज॒ता । अथ॑ । हरि॑णी । ताः । दे॒वाः । जेतु᳚म् । न । अ॒श॒क्नु॒व॒न्न् । ताः । उ॒प॒सदेत्यु॑प - सदा᳚ । ए॒व । अ॒जि॒गी॒ष॒न्न् । तस्मा᳚त् । आ॒हुः॒ । यः । च॒ । ए॒वम् । वेद॑ । यः । च॒ । न । उ॒प॒सदेत्यु॑प - सदा᳚ । वै । म॒हा॒पु॒रमिति॑ महा - पु॒रम् । ज॒य॒न्ति॒ । इति॑ । ते । इषु᳚म् । समिति॑ । अ॒कु॒र्व॒त॒ । अ॒ग्निम् । अनी॑कम् । सोम᳚म् । श॒ल्यम् । विष्णु᳚म् । तेज॑नम् । ते । अ॒ब्रु॒व॒न्न् । कः । इ॒माम् । अ॒सि॒ष्य॒ति॒ । इति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}