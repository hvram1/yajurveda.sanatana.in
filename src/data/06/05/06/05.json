{
  "id": "TS 6.5.6.5",
  "classification": {
    "kanda": "6",
    "prasna": "5",
    "anuvaka": "6",
    "panchasat": "5"
  },
  "header": "TS 6.5.6.5",
  "panchasatInfo": " 22",
  "padaCount": 77,
  "samhita": "-त्ये॒ष वै विव॑स्वानादि॒त्यो यदु॑पाꣳ शु॒सव॑नः॒ स ए॒तमे॒व सो॑मपी॒थं परि॑ शय॒ आ तृ॑तीयसव॒नाद्-विव॑स्व आदित्यै॒ष ते॑ सोमपी॒थ इत्या॑ह॒ विव॑स्वन्तमे॒वाऽऽ*दि॒त्यꣳ सो॑मपी॒थेन॒ सम॑र्द्धयति॒ या दि॒व्या वृष्टि॒स्तया᳚ त्वा श्रीणा॒मीति॒ वृष्टि॑कामस्य श्रीणीया॒द्-वृष्टि॑मे॒वाव॑ रुन्धे॒ यदि॑ ता॒जक् प्र॒स्कन्दे॒द्-वर्.षु॑कः प॒र्जन्यः॑ स्या॒द्यदि॑ चि॒रमव॑र्.षुको॒ न ( ) सा॑दय॒त्यस॑न्ना॒द्धि प्र॒जाः प्र॒जाय॑न्ते॒ नानु॒ वष॑ट् करोति॒ यद॑नुवषट्कु॒र्याद् -रु॒द्रं प्र॒जा अ॒न्वव॑सृजे॒न्न हु॒त्वान्वी᳚क्षेत॒ यद॒न्वीक्षे॑त॒ चक्षु॑रस्य प्र॒मायु॑कꣳ स्या॒त् तस्मा॒न्नान्वीक्ष्यः॑ ॥",
  "pada": "ए॒षः । वै । विव॑स्वान् । आ॒दि॒त्यः । यत् । उ॒पाꣳ॒॒शु॒सव॑न॒ इत्यु॑पाꣳशु - सव॑नः । सः । ए॒तम् । ए॒व । सो॒म॒पी॒थमिति॑ सोम - पी॒थम् । परीति॑ । श॒ये॒ । एति॑ । तृ॒ती॒य॒स॒व॒नादिति॑ तृतीय-स॒व॒नात् । विव॑स्वः । आ॒दि॒त्य॒ । ए॒षः । ते॒ । सो॒म॒पी॒थ इति॑ सोम - पी॒थः । इति॑ । आ॒ह॒ । विव॑स्वन्तम् । ए॒व । आ॒दि॒त्यम् । सो॒म॒पी॒थेनेति॑ सोम - पी॒थेन॑ । समिति॑ । अ॒र्द्ध॒य॒ति॒ । या । दि॒व्या । वृष्टिः॑ । तया᳚ । त्वा॒ । श्री॒णा॒मि॒ । इति॑ । वृष्टि॑काम॒स्येति॒ वृष्टि॑ - का॒म॒स्य॒ । श्री॒णी॒या॒त् । वृष्टि᳚म् । ए॒व । अवेति॑ । रु॒न्धे॒ । यदि॑ । ता॒जक् । प्र॒स्कन्दे॒दिति॑ प्र - स्कन्दे᳚त् । वर्.षु॑कः । प॒र्जन्यः॑ । स्या॒त् । यदि॑ । चि॒रम् । अव॑र्.षुकः । न ( ) । सा॒द॒य॒ति॒ । अस॑न्नात् । हि । प्र॒जा इति॑ प्र - जाः । प्र॒जाय॑न्त॒ इति॑ प्र - जाय॑न्ते । न । अन्विति॑ । वष॑ट् । क॒रो॒ति॒ । यत् । अ॒नु॒व॒ष॒ट्कु॒र्यादित्य॑नु - व॒ष॒ट्कु॒र्यात् । रु॒द्रम् । प्र॒जा इति॑ प्र - जाः । अ॒न्वव॑सृजे॒दित्य॑नु - अव॑सृजेत् । न । हु॒त्वा । अन्विति॑ । ई॒क्षे॒त॒ । यत् । अ॒न्वीक्षे॒तेत्य॑नु - ईक्षे॑त । चक्षुः॑ । अ॒स्य॒ । प्र॒मायु॑क॒मिति॑ प्र - मायु॑कम् । स्या॒त् । तस्मा᳚त् । न । अ॒न्वीक्ष्य॒ इत्य॑नु - ईक्ष्यः॑ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}