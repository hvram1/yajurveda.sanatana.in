{
  "id": "TS 6.5.6.1",
  "classification": {
    "kanda": "6",
    "prasna": "5",
    "anuvaka": "6",
    "panchasat": "1"
  },
  "header": "TS 6.5.6.1",
  "panchasatInfo": " 18",
  "padaCount": 50,
  "samhita": "अदि॑तिः पु॒त्रका॑मा सा॒द्ध्येभ्यो॑ दे॒वेभ्यो᳚ ब्रह्मौद॒नम॑पच॒त् तस्या॑ उ॒च्छेष॑णमददु॒स्तत् प्राश्ना॒थ् सा रेतो॑ऽधत्त॒ तस्यै॑ च॒त्वार॑ आदि॒त्या अ॑जायन्त॒ सा द्वि॒तीय॑मपच॒थ् साऽम॑न्यतो॒च्छेष॑णान्म इ॒मे᳚ऽज्ञ्त॒ यदग्रे᳚ प्राशि॒ष्यामी॒तो मे॒ वसी॑याꣳसो जनिष्यन्त॒ इति॒ साऽग्रे॒ प्राश्ना॒थ् सा रेतो॑ऽधत्त॒ तस्यै॒ व्यृ॑द्धमा॒ण्डम॑जायत॒ साऽऽदि॒त्येभ्य॑ ए॒व- [  ]",
  "pada": "अदि॑तिः । पु॒त्रका॒मेति॑ पु॒त्र - का॒मा॒ । सा॒द्ध्येभ्यः॑ । दे॒वेभ्यः॑ । ब्र॒ह्मौ॒द॒नमिति॑ ब्रह्म - ओ॒द॒नम् । अ॒प॒च॒त् । तस्यै᳚ । उ॒च्छेष॑ण॒मित्यु॑त्-शेष॑णम् । अ॒द॒दुः॒ । तत् । प्रेति॑ । अ॒श्ञा॒त् । सा । रेतः॑ । अ॒ध॒त्त॒ । तस्यै᳚ । च॒त्वारः॑ । आ॒दि॒त्याः । अ॒जा॒य॒न्त॒ । सा । द्वि॒तीय᳚म् । अ॒प॒च॒त् । सा । अ॒म॒न्य॒त॒ । उ॒च्छेष॑णा॒दित्यु॑त् - शेष॑णात् । मे॒ । इ॒मे । अ॒ज्ञ॒त॒ । यत् । अग्रे᳚ । प्रा॒शि॒ष्यामीति॑ प्र - अ॒शि॒ष्यामि॑ । इ॒तः । मे॒ । वसी॑याꣳसः । ज॒नि॒ष्य॒न्ते॒ । इति॑ । सा । अग्रे᳚ । प्रेति॑ । अ॒श्ञा॒त् । सा । रेतः॑ । अ॒ध॒त्त॒ । तस्यै᳚ । व्यृ॑द्ध॒मिति॒ वि - ऋ॒द्ध॒म् । आ॒ण्डम् । अ॒जा॒य॒त॒ । सा । आ॒दि॒त्येभ्यः॑ । ए॒व । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}