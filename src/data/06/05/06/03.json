{
  "id": "TS 6.5.6.3",
  "classification": {
    "kanda": "6",
    "prasna": "5",
    "anuvaka": "6",
    "panchasat": "3"
  },
  "header": "TS 6.5.6.3",
  "panchasatInfo": " 20",
  "padaCount": 50,
  "samhita": "-द्रु॒द्र-म॒न्तरा॑य॒न्थ् स आ॑दि॒त्यान॒न्वाक्र॑मत॒ ते द्वि॑देव॒त्या᳚न् प्राप॑द्यन्त॒ तान् न प्रति॒ प्राय॑च्छ॒न् तस्मा॒दपि॒ वद्ध्यं॒ प्रप॑न्नं॒ न प्रति॒ प्रय॑च्छन्ति॒ तस्मा᳚द् द्विदेव॒त्ये᳚भ्य आदि॒त्यो निर्गृ॑ह्यते॒ यदु॒च्छेष॑णा॒-दजा॑यन्त॒ तस्मा॑दु॒च्छेष॑णाद्-गृह्यते ति॒सृभि॑र्. ऋ॒ग्भिर्गृ॑ह्णाति मा॒ता पि॒ता पु॒त्रस्तदे॒व तन्मि॑थु॒नमुल्बं॒ गर्भो॑ ज॒रायु॒ तदे॒व तन्- [  ]",
  "pada": "रु॒द्रम् । अ॒न्तः । आ॒य॒न्न् । सः । आ॒दि॒त्यान् । अ॒न्वाक्र॑म॒तेत्य॑नु - आक्र॑मत । ते । द्वि॒दे॒व॒त्या॑निति॑ द्वि - दे॒व॒त्यान्॑ । प्रेति॑ । अ॒प॒द्य॒न्त॒ । तान् । न । प्रति॑ । प्रेति॑ । अ॒य॒च्छ॒न्न् । तस्मा᳚त् । अपीति॑ । वद्ध्य᳚म् । प्रप॑न्न॒मिति॒ प्र - प॒न्न॒म् । न । प्रति॑ । प्रेति॑ । य॒च्छ॒न्ति॒ । तस्मा᳚त् । द्वि॒दे॒व॒त्ये᳚भ्य॒ इति॑ द्वि - दे॒व॒त्ये᳚भ्यः । आ॒दि॒त्यः । निरिति॑ । गृ॒ह्य॒ते॒ । यत् । उ॒च्छेष॑णा॒दित्यु॑त् - शेष॑णात् । अजा॑यन्त । तस्मा᳚त् । उ॒च्छेष॑णा॒दित्यु॑त् - शेष॑णात् । गृ॒ह्य॒ते॒ । ति॒सृभि॒रिति॑ ति॒सृ - भिः॒ । ऋ॒ग्भिरित्यृ॑क् - भिः । गृ॒ह्णा॒ति॒ । मा॒ता । पि॒ता । पु॒त्रः । तत् । ए॒व । तत् । मि॒थु॒नम् । उल्ब᳚म् । गर्भः॑ । ज॒रायु॑ । तत् । ए॒व । तत् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}