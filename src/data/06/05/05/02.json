{
  "id": "TS 6.5.5.2",
  "classification": {
    "kanda": "6",
    "prasna": "5",
    "anuvaka": "5",
    "panchasat": "2"
  },
  "header": "TS 6.5.5.2",
  "panchasatInfo": " 16",
  "padaCount": 50,
  "samhita": "यच्छति॒ प्र ह॑रति द्वि॒तीये॑न स्तृणु॒ते तृ॒तीये॒नाऽऽ*यु॑धं॒ ॅवा ए॒तद्-यज॑मानः॒ सꣳ स्कु॑रुते॒ यन्म॑रुत्व॒तीया॒ धनु॑रे॒व प्र॑थ॒मो ज्या द्वि॒तीय॒ इषु॑स्तृ॒तीयः॒ प्रत्ये॒व प्र॑थ॒मेन॑ धत्ते॒ विसृ॑जति द्वि॒तीये॑न॒ विद्ध्य॑ति तृ॒तीये॒नेन्द्रो॑ वृ॒त्रꣳ ह॒त्वा परां᳚ परा॒वत॑-मगच्छ॒-दपा॑राध॒मिति॒ मन्य॑मानः॒ स हरि॑तोऽभव॒थ् स ए॒तान् म॑रुत्व॒तीया॑-नात्म॒स्पर॑णा-नपश्य॒त् तान॑गृह्णीत- [  ]",
  "pada": "य॒च्छ॒ति॒ । प्रेति॑ । ह॒र॒ति॒ । द्वि॒तीये॑न । स्तृ॒णु॒ते । तृ॒तीये॑न । आयु॑धम् । वै । ए॒तत् । यज॑मानः । समिति॑ । कु॒रु॒ते॒ । यत् । म॒रु॒त्व॒तीयाः᳚ । धनुः॑ । ए॒व । प्र॒थ॒मः । ज्या । द्वि॒तीयः॑ । इषुः॑ । तृ॒तीयः॑ । प्रतीति॑ । ए॒व । प्र॒थ॒मेन॑ । ध॒त्ते॒ । वीति॑ । सृ॒ज॒ति॒ । द्वि॒तीये॑न । विद्ध्य॑ति । तृ॒तीये॑न । इन्द्रः॑ । वृ॒त्रम् । ह॒त्वा । परा᳚म् । प॒रा॒वत॒मिति॑ परा-वत᳚म् । अ॒ग॒च्छ॒त् । अपेति॑ । अ॒रा॒ध॒म् । इति॑ । मन्य॑मानः । सः । हरि॑तः । अ॒भ॒व॒त् । सः । ए॒तान् । म॒रु॒त्व॒तीयान्॑ । आ॒त्म॒स्पर॑णा॒नित्या᳚त्म - स्पर॑णान् । अ॒प॒श्य॒त् । तान् । अ॒गृ॒ह्णी॒त॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}