{
  "id": "TS 6.5.4.1",
  "classification": {
    "kanda": "6",
    "prasna": "5",
    "anuvaka": "4",
    "panchasat": "1"
  },
  "header": "TS 6.5.4.1",
  "panchasatInfo": " 13",
  "padaCount": 50,
  "samhita": "सु॒व॒र्गाय॒ वा ए॒ते लो॒काय॑ गृह्यन्ते॒ यदृ॑तुग्र॒हा ज्योति॑रिन्द्रा॒ग्नी यदै᳚न्द्रा॒ग्नमृ॑तुपा॒त्रेण॑ गृ॒ह्णाति॒ ज्योति॑रे॒वास्मा॑ उ॒परि॑ष्टाद्-दधाति सुव॒र्गस्य॑ लो॒कस्यानु॑ख्यात्या ओजो॒भृतौ॒ वा ए॒तौ दे॒वानां॒ ॅयदि॑न्द्रा॒ग्नी यदै᳚न्द्रा॒ग्नो गृ॒ह्यत॒ ओज॑ ए॒वाव॑ रुन्धे वैश्वदे॒वꣳ शु॑क्रपा॒त्रेण॑ गृह्णाति वैश्वदे॒व्यो॑ वै प्र॒जा अ॒सावा॑दि॒त्यः शु॒क्रो यद्-वै᳚श्वदे॒वꣳशु॑क्रपा॒त्रेण॑ गृ॒ह्णाति॒ तस्मा॑द॒सावा॑दि॒त्यः- [  ]",
  "pada": "सु॒व॒र्गायेति॑ सुवः - गाय॑ । वै । ए॒ते । लो॒काय॑ । गृ॒ह्य॒न्ते॒ । यत् । ऋ॒तु॒ग्र॒हा इत्यृ॑तु - ग्र॒हाः । ज्योतिः॑ । इ॒न्द्रा॒ग्नी इती᳚न्द्र - अ॒ग्नी । यत् । ऐ॒न्द्रा॒ग्नमित्यै᳚न्द्र - अ॒ग्नम् । ऋ॒तु॒पा॒त्रेणेत्यृ॑तु - पा॒त्रेण॑ । गृ॒ह्णाति॑ । ज्योतिः॑ । ए॒व । अ॒स्मै॒ । उ॒परि॑ष्टात् । द॒धा॒ति॒ । सु॒व॒र्गसेति॑ सुवः-गस्य॑ । लो॒कस्य॑ । अनु॑ख्यात्या॒ इत्यनु॑ - ख्या॒त्यै॒ । ओ॒जो॒भृता॒वित्यो॑जः - भृतौ᳚ । वै । ए॒तौ । दे॒वाना᳚म् । यत् । इ॒न्द्रा॒ग्नी इती᳚न्द्र - अ॒ग्नी । यत् । ऐ॒न्द्रा॒ग्न इत्यै᳚न्द्र-अ॒ग्नः । गृ॒ह्यते᳚ । ओजः॑ । ए॒व । अवेति॑ । रु॒न्धे॒ । वै॒श्व॒दे॒वमिति॑ वैश्व - दे॒वम् । शु॒क्र॒पा॒त्रेणेति॑ शुक्र - पा॒त्रेण॑ । गृ॒ह्णा॒ति॒ । वै॒श्व॒दे॒व्य॑ इति॑ वैश्व - दे॒व्यः॑ । वै । प्र॒जा इति॑ प्र - जाः । अ॒सौ । आ॒दि॒त्यः । शु॒क्रः । यत् । वै॒श्व॒दे॒वमिति॑ वैश्व - दे॒वम् । शु॒क्र॒पा॒त्रेणेति॑ शुक्र - पा॒त्रेण॑ । गृ॒ह्णाति॑ । तस्मा᳚त् । अ॒सौ । आ॒दि॒त्यः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}