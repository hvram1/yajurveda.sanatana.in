{
  "id": "TS 6.5.8.5",
  "classification": {
    "kanda": "6",
    "prasna": "5",
    "anuvaka": "8",
    "panchasat": "5"
  },
  "header": "TS 6.5.8.5",
  "panchasatInfo": " 30",
  "padaCount": 50,
  "samhita": "वद्ध्यं॒ प्रप॑न्नं॒ न प्रति॒ प्रय॑च्छन्ति॒ तस्मा᳚त् पात्नीव॒ते त्वष्ट्रेऽपि॑ गृह्यते॒ न सा॑दय॒त्यस॑न्ना॒द्धि प्र॒जाः प्र॒जाय॑न्ते॒ नानु॒ वष॑ट् करोति॒ यद॑नुवषट् कु॒र्याद्-रु॒द्रं प्र॒जा अ॒न्वव॑सृजे॒द्-यन्नानु॑वषट्कु॒र्या-दशा᳚न्त-म॒ग्नीथ् सोमं॑ भक्षयेदुपाꣳ॒॒श्वनु॒ वष॑ट् करोति॒ न रु॒द्रं प्र॒जा अ॑न्ववसृ॒जति॑ शा॒न्तम॒ग्नीथ् सोमं॑ भक्षय॒त्यग्नी॒-न्नेष्टु॑रु॒पस्थ॒मा सी॑द॒- [  ]",
  "pada": "वद्ध्य᳚म् । प्रप॑न्न॒मिति॒ प्र - प॒न्न॒म् । न । प्रति॑ । प्रेति॑ । य॒च्छ॒न्ति॒ । तस्मा᳚त् । पा॒त्नी॒व॒त इति॑ पात्नी - व॒ते । त्वष्ट्रे᳚ । अपीति॑ । गृ॒ह्य॒ते॒ । न । सा॒द॒य॒ति॒ । अस॑न्नात् । हि । प्र॒जा इति॑ प्र - जाः । प्र॒जाय॑न्त॒ इति॑ प्र - जाय॑न्ते । न । अन्विति॑ । वष॑ट् । क॒रो॒ति॒ । यत् । अ॒नु॒व॒ष॒ट्कु॒र्यादित्य॑नु - व॒ष॒ट्कु॒र्यात् । रु॒द्रम् । प्र॒जा इति॑ प्र - जाः । अ॒न्वव॑सृजे॒दित्य॑नु - अव॑सृजेत् । यत् । न । अ॒नु॒व॒ष॒ट्कु॒र्यादित्य॑नु-व॒ष॒ट्कु॒र्यात् । अशा᳚न्तम् । अ॒ग्नीदित्य॑ग्नि-इत् । सोम᳚म् । भ॒क्ष॒ये॒त् । उ॒पा॒ꣴ॒श्वित्यु॑प - अꣳ॒॒शु । अन्विति॑ । वष॑ट् । क॒रो॒ति॒ । न । रु॒द्रम् । प्र॒जा इति॑ प्र - जाः । अ॒न्व॒व॒सृ॒जतीत्य॑नु - अ॒व॒सृ॒जति॑ । शा॒न्तम् । अ॒ग्नीदित्य॑ग्नि - इत् । सोम᳚म् । भ॒क्ष॒य॒ति॒ । अग्नी॒दित्यग्नि॑ - इ॒त् । नेष्टुः॑ । उ॒पस्थ॒मित्यु॒प - स्थ॒म् । एति॑ । सी॒द॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}