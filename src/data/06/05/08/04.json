{
  "id": "TS 6.5.8.4",
  "classification": {
    "kanda": "6",
    "prasna": "5",
    "anuvaka": "8",
    "panchasat": "4"
  },
  "header": "TS 6.5.8.4",
  "panchasatInfo": " 29",
  "padaCount": 50,
  "samhita": "-त्या॑ह प्र॒जा वा इ॑न्द्रि॒यं प्र॒जा ए॒वास्मै॒ प्र ज॑नय॒त्यग्ना(3) इत्या॑हा॒ग्निर्वै रे॑तो॒धाः पत्नी॑व॒ इत्या॑ह मिथुन॒त्वाय॑ स॒जूर्दे॒वेन॒ त्वष्ट्रा॒ सोमं॑ पि॒बेत्या॑ह॒ त्वष्टा॒ वै प॑शू॒नां मि॑थु॒नानाꣳ॑ रूप॒कृद्-रू॒पमे॒व प॒शुषु॑ दधाति दे॒वा वै त्वष्टा॑रमजिघाꣳस॒न्थ् स पत्नीः॒ प्राप॑द्यत॒ तं न प्रति॒ प्राय॑च्छ॒न् तस्मा॒दपि॒- [  ]",
  "pada": "आ॒ह॒ । प्र॒जा इति॑ प्र - जाः । वै । इ॒न्द्रि॒यम् । प्र॒जा इति॑ प्र-जाः । ए॒व । अ॒स्मै॒ । प्रेति॑ । ज॒न॒य॒ति॒ । अग्ना(3) इ* । इति॑ । आ॒ह॒ । अ॒ग्निः । वै । रे॒तो॒धा इति॑ रेतः - धाः । पत्नी॑व॒ इति॒ पत्नी᳚ - वः॒ । इति॑ । आ॒ह॒ । मि॒थु॒न॒त्वायेति॑ मिथुन-त्वाय॑ । स॒जूरिति॑ स - जूः । दे॒वेन॑ । त्वष्ट्रा᳚ । सोम᳚म् । पि॒ब॒ । इति॑ । आ॒ह॒ । त्वष्टा᳚ । वै । प॒शू॒नाम् । मि॒थु॒नाना᳚म् । रू॒प॒कृदिति॑ रूप - कृत् । रू॒पम् । ए॒व । प॒शुषु॑ । द॒धा॒ति॒ । दे॒वाः । वै । त्वष्टा॑रम् । अ॒जि॒घाꣳ॒॒स॒न्न् । सः । पत्नीः᳚ । प्रेति॑ । अ॒प॒द्य॒त॒ । तम् । न । प्रति॑ । प्रेति॑ । अ॒य॒च्छ॒न्न् । तस्मा᳚त् । अपीति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}