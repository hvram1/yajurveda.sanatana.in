{
  "id": "TS 6.5.8.6",
  "classification": {
    "kanda": "6",
    "prasna": "5",
    "anuvaka": "8",
    "panchasat": "6"
  },
  "header": "TS 6.5.8.6",
  "panchasatInfo": " 31",
  "padaCount": 58,
  "samhita": "नेष्टः॒ पत्नी॑-मु॒दान॒येत्या॑हा॒-ग्नीदे॒व नेष्ट॑रि॒ रेतो॒ दधा॑ति॒ नेष्टा॒ पत्नि॑यामुद्-गा॒त्रा सं ख्या॑पयति प्र॒जाप॑ति॒र्वा ए॒ष यदु॑द्गा॒ता प्र॒जानां᳚ प्र॒जन॑नाया॒प उप॒ प्र व॑र्तयति॒ रेत॑ ए॒व तथ् सि॑ञ्चत्यू॒रुणोप॒ प्र व॑र्तयत्यू॒रुणा॒ हि रेतः॑ सि॒च्यते॑ नग्नं॒ कृत्यो॒-रुमुप॒ प्र व॑र्तयति य॒दा हि न॒ग्न ऊ॒रुर्भव॒त्यथ॑ मिथु॒नी ( ) भ॑व॒तोऽथ॒ रेतः॑ सिच्य॒तेऽथ॑ प्र॒जाः प्र जा॑यन्ते ॥",
  "pada": "नेष्टः॑ । पत्नी᳚म् । उ॒दान॒येत्यु॑त् - आन॑य । इति॑ । आ॒ह॒ । अ॒ग्नीदित्य॑ग्नि-इत् । ए॒व । नेष्ट॑रि । रेतः॑ । दधा॑ति । नेष्टा᳚ । पत्नि॑याम् । उ॒द्गा॒त्रेत्यु॑त्-गा॒त्रा । समिति॑ । ख्या॒प॒य॒ति॒ । प्र॒जाप॑ति॒रिति॑ प्र॒जा-प॒तिः॒ । वै । ए॒षः । यत् । उ॒द्गा॒तेत्यु॑त् - गा॒ता । प्र॒जाना॒मिति॑ प्र - जाना᳚म् । प्र॒जन॑ना॒येति॑ प्र - जन॑नाय । अ॒पः । उप॑ । प्रेति॑ । व॒र्त॒य॒ति॒ । रेतः॑ । ए॒व । तत् । सि॒ञ्च॒ति॒ । ऊ॒रुणा᳚ । उप॑ । प्रेति॑ । व॒र्त॒य॒ति॒ । ऊ॒रुणा᳚ । हि । रेतः॑ । सि॒च्यते᳚ । न॒ग्न॒ङ्कृत्येति॑ नग्नम् - कृत्य॑ । ऊ॒रुम् । उप॑ । प्रेति॑ । व॒र्त॒य॒ति॒ । य॒दा । हि । न॒ग्नः । ऊ॒रुः । भव॑ति । अथ॑ । मि॒थु॒नी ( ) । भ॒व॒तः॒ । अथ॑ । रेतः॑ । सि॒च्य॒ते॒ । अथ॑ । प्र॒जा इति॑ प्र - जाः । प्रेति॑ । जा॒य॒न्ते॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}