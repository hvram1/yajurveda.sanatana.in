{
  "id": "TS 6.5.10.1",
  "classification": {
    "kanda": "6",
    "prasna": "5",
    "anuvaka": "10",
    "panchasat": "1"
  },
  "header": "TS 6.5.10.1",
  "panchasatInfo": " 36",
  "padaCount": 50,
  "samhita": "ग्रहा॒न्॒. वा अनु॑ प्र॒जाः प॒शवः॒ प्र जा॑यन्त उपाꣳश्वन्तर्या॒-माव॑जा॒वयः॑ शु॒क्राम॒न्थिनौ॒ पुरु॑षा ऋतुग्र॒हा-नेक॑शफा आदित्यग्र॒हं गाव॑ आदित्यग्र॒हो भूयि॑ष्ठाभिर्. ऋ॒ग्भिर्गृ॑ह्यते॒ तस्मा॒द्-गावः॑ पशू॒नां भूयि॑ष्ठा॒ यत् त्रिरु॑पाꣳ॒॒ शुꣳ हस्ते॑न विगृ॒ह्णाति॒ तस्मा॒द् द्वौ त्रीन॒जा ज॒नय॒त्यथाव॑यो॒ भूय॑सीः पि॒ता वा ए॒ष यदा᳚ग्रय॒णः पु॒त्रः क॒लशो॒ यदा᳚ग्रय॒ण उ॑प॒दस्ये᳚त् क॒लशा᳚द्-गृह्णीया॒द्-यथा॑ पि॒ता- [  ]",
  "pada": "ग्रहान्॑ । वै । अन्विति॑ । प्र॒जा इति॑ प्र - जाः । प॒शवः॑ । प्रेति॑ । जा॒य॒न्ते॒ । उ॒पा॒ꣴ॒श्व॒न्त॒र्या॒मावित्यु॑पाꣳशु - अ॒न्त॒र्या॒मौ । अ॒जा॒वय॒ इत्य॑जा - अ॒वयः॑ । शु॒क्राम॒न्थिना॒विति॑ शु॒क्रा - म॒न्थिनौ᳚ । पुरु॑षाः । ऋ॒तु॒ग्र॒हानित्यृ॑तु - ग्र॒हान् । एक॑शफा॒ इत्येक॑ - श॒फाः॒ । आ॒दि॒त्य॒ग्र॒हमित्या॑दित्य - ग्र॒हम् । गावः॑ । आ॒दि॒त्य॒ग्र॒ह इत्या॑दित्य - ग्र॒हः । भूयि॑ष्ठाभिः । ऋ॒ग्भिरित्यृ॑क्-भिः । गृ॒ह्य॒ते॒ । तस्मा᳚त् । गावः॑ । प॒शू॒नाम् । भूयि॑ष्ठाः । यत् । त्रिः । उ॒पाꣳ॒॒शुमित्यु॑प - अ॒शुम् । हस्ते॑न । वि॒गृ॒ह्णातीति॑ वि - गृ॒ह्णाति॑ । तस्मा᳚त् । द्वौ । त्रीन् । अ॒जा । ज॒नय॑ति । अथ॑ । अव॑यः । भूय॑सीः । पि॒ता । वै । ए॒षः । यत् । आ॒ग्र॒य॒णः । पु॒त्रः । क॒लशः॑ । यत् । आ॒ग्र॒य॒णः । उ॒प॒दस्ये॒दित्यु॑प - दस्ये᳚त् । क॒लशा᳚त् । गृ॒ह्णी॒या॒त् । यथा᳚ । पि॒ता । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}