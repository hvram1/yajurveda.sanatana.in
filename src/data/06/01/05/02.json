{
  "id": "TS 6.1.5.2",
  "classification": {
    "kanda": "6",
    "prasna": "1",
    "anuvaka": "5",
    "panchasat": "2"
  },
  "header": "TS 6.1.5.2",
  "panchasatInfo": " 35",
  "padaCount": 50,
  "samhita": "अथो॒ पञ्चा᳚क्षरा प॒ङ्क्तिः पाङ्क्तो॑ य॒ज्ञो य॒ज्ञ्मे॒वाव॑ रुन्धे॒ पथ्याꣳ॑ स्व॒स्तिम॑यज॒न् प्राची॑मे॒व तया॒ दिशं॒ प्राजा॑नन्न॒ग्निना॑ दक्षि॒णा सोमे॑न प्र॒तीचीꣳ॑ सवि॒त्रोदी॑ची॒-मदि॑त्यो॒र्द्ध्वां पथ्याꣳ॑ स्व॒स्तिं  ॅय॑जति॒ प्राची॑मे॒व तया॒ दिशं॒ प्र जा॑नाति॒ पथ्याꣳ॑ स्व॒स्तिमि॒ष्ट्वाऽग्नीषोमौ॑ यजति॒ चक्षु॑षी॒ वा ए॒ते य॒ज्ञ्स्य॒ यद॒ग्नीषोमौ॒ ताभ्या॑मे॒वानु॑ पश्य - [  ]",
  "pada": "अथो॒ इति॑ । पञ्चा᳚क्ष॒रेति॒ पञ्च॑ - अ॒क्ष॒रा॒ । प॒ङ्क्तिः । पाङ्क्तः॑ । य॒ज्ञः । य॒ज्ञम् । ए॒व । अवेति॑ । रु॒न्धे॒ । पथ्या᳚म् । स्व॒स्तिम् । अ॒य॒ज॒न्न् । प्राची᳚म् । ए॒व । तया᳚ । दिश᳚म् । प्रेति॑ । अ॒जा॒न॒न्न् । अ॒ग्निना᳚ । द॒क्षि॒णा । सोमे॑न । प्र॒तीची᳚म् । स॒वि॒त्रा । उदी॑चीम् । अदि॑त्या । ऊ॒र्द्ध्वाम् । पथ्या᳚म् । स्व॒स्तिम् । य॒ज॒ति॒ । प्राची᳚म् । ए॒व । तया᳚ । दिश᳚म् । प्रेति॑ । जा॒ना॒ति॒ । पथ्या᳚म् । स्व॒स्तिम् । इ॒ष्ट्वा । अ॒ग्नीषोमा॒वित्य॒ग्नी-सोमौ᳚ । य॒ज॒ति॒ । चक्षु॑षी॒ इति॑ । वै । ए॒ते इति॑ । य॒ज्ञस्य॑ । यत् । अ॒ग्नीषोमा॒वित्य॒ग्नी - सोमौ᳚ । ताभ्या᳚म् । ए॒व । अन्विति॑ । प॒श्य॒ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}