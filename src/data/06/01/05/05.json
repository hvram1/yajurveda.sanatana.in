{
  "id": "TS 6.1.5.5",
  "classification": {
    "kanda": "6",
    "prasna": "1",
    "anuvaka": "5",
    "panchasat": "5"
  },
  "header": "TS 6.1.5.5",
  "panchasatInfo": " 38",
  "padaCount": 58,
  "samhita": "परा॑ भवति प्रया॒जव॑दे॒वा-नू॑या॒जव॑त् प्राय॒णीयं॑ का॒र्यं॑ प्रया॒जव॑दनूया॒जव॑-दुदय॒नीयं॒ नाऽऽ*त्मान॑मन्त॒रेति॒ न प्र॒जां न य॒ज्ञ्ः प॑रा॒भव॑ति॒ न यज॑मानः प्राय॒णीय॑स्य निष्का॒स उ॑दय॒नीय॑म॒भि निर्व॑पति॒ सैव सा य॒ज्ञ्स्य॒ सन्त॑ति॒र्याः प्रा॑य॒णीय॑स्य या॒ज्या॑ यत् ता उ॑दय॒नीय॑स्य या॒ज्याः᳚ कु॒र्यात् परा॑ङ॒मुं ॅलो॒कमा रो॑हेत् प्र॒मायु॑कः स्या॒द्याः प्रा॑य॒णीय॑स्य पुरोऽनुवा॒क्या᳚स्ता ( ) उ॑दय॒नीय॑स्य या॒ज्याः᳚ करोत्य॒स्मिन्ने॒व लो॒के प्रति॑ तिष्ठति ॥",
  "pada": "परेति॑ । भ॒व॒ति॒ । प्र॒या॒जव॒दिति॑ प्रया॒ज - व॒त् । ए॒व । अ॒नू॒या॒जव॒दित्य॑नूया॒ज - व॒त् । प्रा॒य॒णीय॒मिति॑ प्र - अ॒य॒नीय᳚म् । का॒र्य᳚म् । प्र॒या॒जव॒दिति॑ प्रया॒ज - व॒त् । अ॒नू॒या॒जव॒दित्य॑नूया॒ज-व॒त् । उ॒द॒य॒नीय॒मित्यु॑त्-अ॒य॒नीय᳚म् । न । आ॒त्मान᳚म् । अ॒न्त॒रेतीत्य॑न्तः-एति॑ । न । प्र॒जामिति॑ प्र - जाम् । न । य॒ज्ञः । प॒रा॒भव॒तीति॑ परा - भव॑ति । न । यज॑मानः । प्रा॒य॒णीय॒स्येति॑ प्र - अ॒य॒नीय॑स्य । नि॒ष्का॒से । उ॒द॒य॒नीय॒मित्यु॑त् - अ॒य॒नीय᳚म् । अ॒भि । निरिति॑ । व॒प॒ति॒ । सा । ए॒व । सा । य॒ज्ञस्य॑ । सन्त॑ति॒रिति॒ सं - त॒तिः॒ । याः । प्रा॒य॒णीय॒स्येति॑ प्र - अ॒य॒नीय॑स्य । या॒ज्याः᳚ । यत् । ताः । उ॒द॒य॒नीय॒स्येत्यु॑त्-अ॒य॒नीय॑स्य । या॒ज्याः᳚ । कु॒र्यात् । पराङ्॑ । अ॒मुम् । लो॒कम् । एति॑ । रो॒हे॒त् । प्र॒मायु॑क॒ इति॑ प्र - मायु॑कः । स्या॒त् । याः । प्रा॒य॒णीय॒स्येति॑ प्र - अ॒य॒नीय॑स्य । पु॒रो॒नु॒वा॒क्या॑ इति॑ पुरः - अ॒नु॒वा॒क्याः᳚ । ताः ( ) । उ॒द॒य॒नीय॒स्येत्यु॑त् - अ॒य॒नीय॑स्य । या॒ज्याः᳚ । क॒रो॒ति॒ । अ॒स्मिन्न् । ए॒व । लो॒के । प्रतीति॑ । ति॒ष्ठ॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}