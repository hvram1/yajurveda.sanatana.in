{
  "id": "TS 6.1.5.4",
  "classification": {
    "kanda": "6",
    "prasna": "1",
    "anuvaka": "5",
    "panchasat": "4"
  },
  "header": "TS 6.1.5.4",
  "panchasatInfo": " 37",
  "padaCount": 50,
  "samhita": "दप्रया॒ज-मु॑दय॒नीय॒मिती॒मे वै प्र॑या॒जा अ॒मी अ॑नूया॒जाः सैव सा य॒ज्ञ्स्य॒ सन्त॑ति॒स्तत् तथा॒ न का॒र्य॑मा॒त्मा वै प्र॑या॒जाः प्र॒जाऽनू॑या॒जा यत् प्र॑या॒जा-न॑न्तरि॒यादा॒त्मान॑म॒-न्तरि॑या॒द्-यद॑नूया॒जा-न॑न्तरि॒यात् प्र॒जाम॒न्तरि॑या॒द्यतः॒ खलु॒ वै य॒ज्ञ्स्य॒ वित॑तस्य॒ न क्रि॒यते॒ तदनु॑ य॒ज्ञ्ः परा॑ भवति य॒ज्ञ्ं प॑रा॒भव॑न्तं॒ ॅयज॑मा॒नोऽनु॒ - [  ]",
  "pada": "अ॒प्र॒या॒जमित्य॑प्र - या॒जम् । उ॒द॒य॒नीय॒मित्यु॑त् - अ॒य॒नीय᳚म् । इति॑ । इ॒मे । वै । प्र॒या॒जा इति॑ प्र - या॒जाः । अ॒मी इति॑ । अ॒नू॒या॒जा इत्य॑नु - या॒जाः । सा । ए॒व । सा । य॒ज्ञस्य॑ । सन्त॑ति॒रिति॒ सं - त॒तिः॒ । तत् । तथा᳚ । न । का॒र्य᳚म् । आ॒त्मा । वै । प्र॒या॒जा इति॑ प्र - या॒जाः । प्र॒जेति॑ प्र - जा । अ॒नू॒या॒जा इत्य॑नु-या॒जाः । यत् । प्र॒या॒जानिति॑ प्र-या॒जान् । अ॒न्त॒रि॒यादित्य॑न्तः - इ॒यात् । आ॒त्मान᳚म् । अ॒न्तः । इ॒या॒त् । यत् । अ॒नू॒या॒जानित्य॑नु - या॒जान् । अ॒न्त॒रि॒यादित्य॑न्तः - इ॒यात् । प्र॒जामिति॑ प्र-जाम् । अ॒न्तः । इ॒या॒त् । यतः॑ । खलु॑ । वै । य॒ज्ञस्य॑ । वित॑त॒स्येति॒ वि-त॒त॒स्य॒ । न । क्रि॒यते᳚ । तत् । अन्विति॑ । य॒ज्ञः । परेति॑ । भ॒व॒ति॒ । य॒ज्ञम् । प॒रा॒भव॑न्त॒मिति॑ परा - भव॑न्तम् । यज॑मानः । अनु॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}