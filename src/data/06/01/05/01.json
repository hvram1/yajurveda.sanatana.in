{
  "id": "TS 6.1.5.1",
  "classification": {
    "kanda": "6",
    "prasna": "1",
    "anuvaka": "5",
    "panchasat": "1"
  },
  "header": "TS 6.1.5.1",
  "panchasatInfo": " 34",
  "padaCount": 50,
  "samhita": "दे॒वा वै दे॑व॒यज॑न-मद्ध्यव॒साय॒ दिशो॒ न प्राजा॑न॒न् ते᳚(1॒)ऽन्यो᳚-ऽन्यमुपा॑धाव॒न् त्वया॒ प्र जा॑नाम॒ त्वयेति॒ तेऽदि॑त्याꣳ॒॒ सम॒॑द्ध्रयन्त॒ त्वया॒ प्र जा॑ना॒मेति॒ साऽब्र॑वी॒द्-वरं॑ ॅवृणै॒ मत्प्रा॑यणा ए॒व वो॑ य॒ज्ञा मदु॑दयना अस॒न्निति॒ तस्मा॑दादि॒त्यः प्रा॑य॒णीयो॑ य॒ज्ञाना॑मादि॒त्य उ॑दय॒नीयः॒ पञ्च॑ दे॒वता॑ यजति॒ पञ्च॒ दिशो॑ दि॒शां प्रज्ञा᳚त्या॒ - [  ]",
  "pada": "दे॒वाः । वै । दे॒व॒यज॑न॒मिति॑ देव - यज॑नम् । अ॒द्ध्य॒व॒सायेत्य॑धि - अ॒व॒साय॑ । दिशः॑ । न । प्रेति॑ । अ॒जा॒न॒न्न् । ते । अ॒न्यः । अ॒न्यम् । उपेति॑ । अ॒धा॒व॒न्न् । त्वया᳚ । प्रेति॑ । जा॒ना॒म॒ । त्वया᳚ । इति॑ । ते । अदि॑त्याम् । समिति॑ । अ॒द्ध्र॒य॒न्त॒ । त्वया᳚ । प्रेति॑ । जा॒ना॒म॒ । इति॑ । सा । अ॒ब्र॒वी॒त् । वर᳚म् । वृ॒णै॒ । मत्प्रा॑यणा॒ इति॒ मत् - प्रा॒य॒णाः॒ । ए॒व । वः॒ । य॒ज्ञाः । मदु॑दयना॒ इति॒ मत्-उ॒द॒य॒नाः॒ । अ॒स॒न्न् । इति॑ । तस्मा᳚त् । आ॒दि॒त्यः । प्रा॒य॒णीय॒ इति॑ प्र-अ॒य॒नीयः॑ । य॒ज्ञाना᳚म् । आ॒दि॒त्यः । उ॒द॒य॒नीय॒ इत्यु॑त् - अ॒य॒नीयः॑ । पञ्च॑ । दे॒वताः᳚ । य॒ज॒ति॒ । पञ्च॑ । दिशः॑ । दि॒शाम् । प्रज्ञा᳚त्या॒ इति॒ प्र - ज्ञा॒त्यै॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}