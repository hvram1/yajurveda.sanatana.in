{
  "id": "TS 6.1.2.6",
  "classification": {
    "kanda": "6",
    "prasna": "1",
    "anuvaka": "2",
    "panchasat": "6"
  },
  "header": "TS 6.1.2.6",
  "panchasatInfo": " 15",
  "padaCount": 50,
  "samhita": "-मित्या॑ह पितृदेव॒त्यै॑तेन॒ विश्वे॑ रा॒य इ॑षुद्ध्य॒सीत्या॑ह वैश्वदे॒व्ये॑तेन॑ द्यु॒म्नं ॅवृ॑णीत पु॒ष्यस॒ इत्या॑ह पौ॒ष्ण्ये॑तेन॒ सा वा ए॒षर्ख्स॑र्वदेव॒त्या॑ यदे॒तय॒र्चा दी॒क्षय॑ति॒ सर्वा॑भिरे॒वैनं॑ दे॒वता॑भिर्दीक्षयति स॒प्ताक्ष॑रं प्रथ॒मं प॒दम॒ष्टाक्ष॑राणि॒ त्रीणि॒ यानि॒ त्रीणि॒ तान्य॒ष्टावुप॑ यन्ति॒ यानि॑ च॒त्वारि॒ तान्य॒ष्टौ यद॒ष्टाक्ष॑रा॒ तेन॑ - [  ]",
  "pada": "इति॑ । आ॒ह॒ । पि॒तृ॒दे॒व॒त्येति॑ पितृ - दे॒व॒त्या᳚ । ए॒तेन॑ । विश्वे᳚ । रा॒यः । इ॒षु॒द्ध्य॒सि॒ । इति॑ । आ॒ह॒ । वै॒श्व॒दे॒वीति॑ वैश्व-दे॒वी । ए॒तेन॑ । द्यु॒म्नम् । वृ॒णी॒त॒ । पु॒ष्यसे᳚ । इति॑ । आ॒ह॒ । पौ॒ष्णी । ए॒तेन॑ । सा । वै । ए॒षा । ऋक् । स॒र्व॒दे॒व॒त्येति॑ सर्व - दे॒व॒त्या᳚ । यत् । ए॒तया᳚ । ऋ॒चा । दी॒क्षय॑ति । सर्वा॑भिः । ए॒व । ए॒न॒म् । दे॒वता॑भिः । दी॒क्ष॒य॒ति॒ । स॒प्ताक्ष॑र॒मिति॑ स॒प्त - अ॒क्ष॒र॒म् । प्र॒थ॒मम् । प॒दम् । अ॒ष्टाक्ष॑रा॒णीत्य॒ष्टा -अ॒क्ष॒रा॒णि॒ । त्रीणि॑ । यानि॑ । त्रीणि॑ । तानि॑ । अ॒ष्टौ । उपेति॑ । य॒न्ति॒ । यानि॑ । च॒त्वारि॑ । तानि॑ । अ॒ष्टौ । यत् । अ॒ष्टाक्ष॒रेत्य॒ष्टा - अ॒क्ष॒रा॒ । तेन॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}