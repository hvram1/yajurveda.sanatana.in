{
  "id": "TS 6.1.2.2",
  "classification": {
    "kanda": "6",
    "prasna": "1",
    "anuvaka": "2",
    "panchasat": "2"
  },
  "header": "TS 6.1.2.2",
  "panchasatInfo": " 11",
  "padaCount": 50,
  "samhita": "स्वाहेत्या॒हाऽऽ*कू᳚त्या॒ हि पुरु॑षो य॒ज्ञ्म॒भि प्र॑यु॒ङ्क्ते यजे॒येति॑ मे॒धायै॒ मन॑से॒ऽग्नये॒ स्वाहेत्या॑ह मे॒धया॒ हि मन॑सा॒ पुरु॑षो य॒ज्ञ्म॑भि॒गच्छ॑ति॒ सर॑स्वत्यै पू॒ष्णे᳚ऽग्नये॒ स्वाहेत्या॑ह॒ वाग्वै सर॑स्वती पृथि॒वी पू॒षा वा॒चैव पृ॑थि॒व्या य॒ज्ञ्ं प्रयु॑ङ्क्त॒ आपो॑ देवी-र्बृहती-र्विश्वशंभुव॒ इत्या॑ह॒ या वै वर्ष्या॒स्ता - [  ]",
  "pada": "स्वाहा᳚ । इति॑ । आ॒ह॒ । आकू॒त्येत्या - कू॒त्या॒ । हि । पुरु॑षः । य॒ज्ञम् । अ॒भीति॑ । प्र॒यु॒ङ्क्त इति॑ प्र-यु॒ङ्क्ते । यजे॑य । इति॑ । मे॒धायै᳚ । मन॑से । अ॒ग्नये᳚ । स्वाहा᳚ । इति॑ । आ॒ह॒ । मे॒धया᳚ । हि । मन॑सा । पुरु॑षः । य॒ज्ञम् । अ॒भि॒गच्छ॒तीत्य॑भि - गच्छ॑ति । सर॑स्वत्यै । पू॒ष्णे । अ॒ग्नये᳚ । स्वाहा᳚ । इति॑ । आ॒ह॒ । वाक् । वै । सर॑स्वती । पृ॒थि॒वी । पू॒षा । वा॒चा । ए॒व । पृ॒थि॒व्या । य॒ज्ञम् । प्रेति॑ । यु॒ङ्क्ते॒ । आपः॑ । दे॒वीः॒ । बृ॒ह॒तीः॒ । वि॒श्व॒शं॒भु॒व॒ इति॑ विश्व-शं॒भु॒वः॒ । इति॑ । आ॒ह॒ । याः । वै । वर्ष्याः᳚ । ताः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}