{
  "id": "TS 6.1.10.1",
  "classification": {
    "kanda": "6",
    "prasna": "1",
    "anuvaka": "10",
    "panchasat": "1"
  },
  "header": "TS 6.1.10.1",
  "panchasatInfo": " 66",
  "padaCount": 50,
  "samhita": "यत् क॒लया॑ ते श॒फेन॑ ते क्रीणा॒नीति॒ पणे॒तागो॑अर्घꣳ॒॒ सोमं॑ कु॒र्यादगो॑अर्घं॒ ॅयज॑मान॒-मगो॑अर्घमद्ध्व॒र्युं गोस्तु म॑हि॒मानं॒ नाव॑ तिरे॒द् गवा॑ ते क्रीणा॒नीत्ये॒व ब्रू॑याद् गोअ॒र्घमे॒व सोमं॑ क॒रोति॑ गोअ॒र्घं ॅयज॑मानं गोअ॒र्घम॑द्ध्व॒र्युं न गोर्म॑हि॒मान॒मव॑ तिरत्य॒जया᳚ क्रीणाति॒ सत॑पसमे॒वैनं॑ क्रीणाति॒ हिर॑ण्येन क्रीणाति॒ सशु॑क्रमे॒वै - [  ]",
  "pada": "यत् । क॒लया᳚ । ते॒ । श॒फेन॑ । ते॒ । क्री॒णा॒नि॒ । इति॑ । पणे॑त । अगो॑अर्घ॒मित्यगो᳚ - अ॒र्घ॒म् । सोम᳚म् । कु॒र्यात् । अगो॑अर्घ॒मित्यगो᳚ - अ॒र्घ॒म् । यज॑मानम् । अगो॑अर्घ॒मित्यगो᳚-अ॒र्घ॒म् । अ॒द्ध्व॒र्युम् । गोः । तु । म॒हि॒मान᳚म् । न । अवेति॑ । ति॒रे॒त् । गवा᳚ । ते॒ । क्री॒णा॒नि॒ । इति॑ । ए॒व । ब्रू॒या॒त् । गो॒अ॒र्घमिति॑ गो - अ॒र्घम् । ए॒व । सोम᳚म् । क॒रोति॑ । गो॒अ॒र्घमिति॑ गो - अ॒र्घम् । यज॑मानम् । गो॒अ॒र्घमिति॑ गो - अ॒र्घम् । अ॒द्ध्व॒र्युम् । न । गोः । म॒हि॒मान᳚म् । अवेति॑ । ति॒र॒ति॒ । अ॒जया᳚ । क्री॒णा॒ति॒ । सत॑पस॒मिति॒ स - त॒प॒स॒म् । ए॒व । ए॒न॒म् । क्री॒णा॒ति॒ । हिर॑ण्येन । क्री॒णा॒ति॒ । सशु॑क्र॒मिति॒ स - शु॒क्र॒म् । ए॒व । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}