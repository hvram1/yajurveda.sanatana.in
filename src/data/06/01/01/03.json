{
  "id": "TS 6.1.1.3",
  "classification": {
    "kanda": "6",
    "prasna": "1",
    "anuvaka": "1",
    "panchasat": "3"
  },
  "header": "TS 6.1.1.3",
  "panchasatInfo": " 3",
  "padaCount": 50,
  "samhita": "ती॒र्थमे॒व स॑मा॒नानां᳚ भवत्य॒पो᳚ऽश्नात्यन्तर॒त ए॒व मेद्ध्यो॑ भवति॒ वास॑सा दीक्षयति सौ॒म्यं ॅवै क्षौमं॑ दे॒वत॑या॒ सोम॑मे॒ष दे॒वता॒मुपै॑ति॒ यो दीक्ष॑ते॒ सोम॑स्य त॒नूर॑सि त॒नुवं॑ मे पा॒हीत्या॑ह॒ स्वामे॒व दे॒वता॒मुपै॒त्यथो॑ आ॒शिष॑मे॒वैतामा शा᳚स्ते॒ ऽग्नेस्तू॑षा॒धानं॑ ॅवा॒योर्वा॑त॒पानं॑ पितृ॒णां नी॒विरोष॑धीनां प्रघा॒त - [  ]",
  "pada": "ती॒र्थम् । ए॒व । स॒मा॒नाना᳚म् । भ॒व॒ति॒ । अ॒पः । अ॒श्ञा॒ति॒ । अ॒न्त॒र॒तः । ए॒व । मेद्ध्यः॑ । भ॒व॒ति॒ । वास॑सा । दी॒क्ष॒य॒ति॒ । सौ॒म्यम् । वै । क्षौम᳚म् । दे॒वत॑या । सोम᳚म् । ए॒षः । दे॒वता᳚म् । उपेति॑ । ए॒ति॒ । यः । दीक्ष॑ते । सोम॑स्य । त॒नूः । अ॒सि॒ । त॒नुव᳚म् । मे॒ । पा॒हि॒ । इति॑ । आ॒ह॒ । स्वाम् । ए॒व । दे॒वता᳚म् । उपेति॑ । ए॒ति॒ । अथो॒ इति॑ । आ॒शिष॒मित्या᳚ - शिष᳚म् । ए॒व । ए॒ताम् । एति॑ । शा॒स्ते॒ । अ॒ग्नेः । तू॒षा॒धान॒मिति॑ तूष - आ॒धान᳚म् । वा॒योः । वा॒त॒पान॒मिति॑ वात-पान᳚म् । पि॒तृ॒णाम् । नी॒विः । ओष॑धीनाम् । प्र॒घा॒त इति॑ प्र - घा॒तः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}