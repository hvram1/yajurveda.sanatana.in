{
  "id": "TS 6.1.1.6",
  "classification": {
    "kanda": "6",
    "prasna": "1",
    "anuvaka": "1",
    "panchasat": "6"
  },
  "header": "TS 6.1.1.6",
  "panchasatInfo": " 6",
  "padaCount": 50,
  "samhita": "स॒व्यꣳ हि पूर्वं॑ मनु॒ष्या॑ आ॒ञ्जते॒ न नि धा॑वते॒ नीव॒ हि म॑नु॒ष्या॑ धाव॑न्ते॒ पञ्च॒ कृत्व॒ आऽङ्क्ते॒ पञ्चा᳚क्षरा प॒ङ्क्तिः पाङ्क्तो॑ य॒ज्ञो य॒ज्ञ्मे॒वाव॑ रुन्धे॒ परि॑मित॒माङ्क्ते ऽप॑रिमितꣳ॒॒ हि म॑नु॒ष्या॑ आ॒ञ्जते॒ सतू॑ल॒याऽऽङ्क्ते- ऽप॑तूलया॒ हि म॑नु॒ष्या॑ आ॒ञ्जते॒ व्यावृ॑त्त्यै॒ यदप॑तूलयाञ्जी॒त वज्र॑ इव स्या॒थ् सतू॑ल॒याऽऽङ्क्ते॑ मित्र॒त्वाये - [  ]",
  "pada": "स॒व्यम् । हि । पूर्व᳚म् । म॒नु॒ष्याः᳚ । आ॒ञ्जत॒ इत्या᳚ - अ॒ञ्जते᳚ । न । नीति॑ । धा॒व॒ते॒ । नीति॑ । इ॒व॒ । हि । म॒नु॒ष्याः᳚ । धाव॑न्ते । पञ्च॑ । कृत्वः॑ । एति॑ । अ॒ङ्क्ते॒ । पञ्चा᳚क्ष॒रेति॒ पञ्च॑-अ॒क्ष॒रा॒ । प॒ङ्क्तिः । पाङ्क्तः॑ । य॒ज्ञः । य॒ज्ञम् । ए॒व । अवेति॑ । रु॒न्धे॒ । परि॑मित॒मिति॒ परि॑ - मि॒त॒म् । एति॑ । अ॒ङ्क्ते॒ । अप॑रिमित॒मित्यप॑रि - मि॒त॒म् । हि । म॒नु॒ष्याः᳚ । आ॒ञ्जत॒ इत्या᳚ - अ॒ञ्जते᳚ । सतू॑ल॒येति॒ स-तू॒ल॒या॒ । एति॑ । अ॒ङ्क्ते॒ । अप॑तूल॒येत्यप॑-तू॒ल॒या॒ । हि । म॒नु॒ष्याः᳚ । आ॒ञ्जत॒ इत्या᳚ - अ॒ञ्जते᳚ । व्यावृ॑त्त्या॒ इति॑ वि - आवृ॑त्त्यै । यत् । अप॑तूल॒येत्यप॑ - तू॒ल॒या॒ । आ॒ञ्जी॒तेत्या᳚ - अ॒ञ्जी॒त । वज्रः॑ । इ॒व॒ । स्या॒त् । सतू॑ल॒येति॒ स - तू॒ल॒या॒ । एति॑ । अ॒ङ्क्ते॒ । मि॒त्र॒त्वायेति॑ मित्र - त्वाय॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}