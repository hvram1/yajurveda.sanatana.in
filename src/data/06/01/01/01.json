{
  "id": "TS 6.1.1.1",
  "classification": {
    "kanda": "6",
    "prasna": "1",
    "anuvaka": "1",
    "panchasat": "1"
  },
  "header": "TS 6.1.1.1",
  "panchasatInfo": " 1",
  "padaCount": 50,
  "samhita": "प्रा॒चीन॑वꣳशं करोति देवमनु॒ष्या दिशो॒ व्य॑भजन्त॒ प्राचीं᳚ दे॒वा द॑क्षि॒णा पि॒तरः॑ प्र॒तीचीं᳚ मनु॒ष्या॑ उदी॑चीꣳ रु॒द्रा यत् प्रा॒चीन॑वꣳशं क॒रोति॑ देवलो॒कमे॒व तद्-यज॑मान उ॒पाव॑र्तते॒ परि॑ श्रयत्य॒न्तर्.हि॑तो॒हि दे॑वलो॒को म॑नुष्यलो॒का-न्नास्माल्लो॒काथ् स्वे॑तव्यमि॒वेत्या॑हुः॒ को हि तद्-वेद॒ यद्-य॒मुष्मि॑ॅल्लो॒केऽस्ति॑ वा॒ न वेति॑ दि॒क्ष्व॑ती का॒शान् क॑रो - [  ]",
  "pada": "प्रा॒चीन॑वꣳश॒मिति॑ प्रा॒चीन॑ - वꣳ॒॒श॒म् । क॒रो॒ति॒ । दे॒व॒म॒नु॒ष्या इति॑ देव - म॒नु॒ष्याः । दिशः॑ । वीति॑ । अ॒भ॒ज॒न्त॒ । प्राची᳚म् । दे॒वाः । द॒क्षि॒णा । पि॒तरः॑ । प्र॒तीची᳚म् । म॒नु॒ष्याः᳚ । उदी॑चीम् । रु॒द्राः । यत् । प्रा॒चीन॑वꣳश॒मिति॑ प्रा॒चीन॑ - वꣳ॒॒श॒म् । क॒रोति॑ । दे॒व॒लो॒कमिति॑ देव-लो॒कम् । ए॒व । तत् । यज॑मानः । उ॒पाव॑र्तत॒ इत्यु॑प - आव॑र्तते । परीति॑ । श्र॒य॒ति॒ । अ॒न्तर्.हि॑त॒ इत्य॒न्तः - हि॒तः॒ । हि । दे॒व॒लो॒क इति॑ देव - लो॒कः । म॒नु॒ष्य॒लो॒कादिति॑ मनुष्य - लो॒कात् । न । अ॒स्मात् । लो॒कात् । स्वे॑तव्य॒मिति॒ सु - ए॒त॒व्य॒म् । इ॒व॒ । इति॑ । आ॒हुः॒ । कः । हि । तत् । वेद॑ । यदि॑ । अ॒मुष्मिन्न्॑ । लो॒के । अस्ति॑ । वा॒ । न । वा॒ । इति॑ । दि॒क्षु । अ॒ती॒का॒शान् । क॒रो॒ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}