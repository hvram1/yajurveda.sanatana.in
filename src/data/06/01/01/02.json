{
  "id": "TS 6.1.1.2",
  "classification": {
    "kanda": "6",
    "prasna": "1",
    "anuvaka": "1",
    "panchasat": "2"
  },
  "header": "TS 6.1.1.2",
  "panchasatInfo": " 2",
  "padaCount": 50,
  "samhita": "-त्यु॒भयो᳚र्लो॒कयो॑-र॒भिजि॑त्यै केशश्म॒श्रु व॑पते न॒खानि॒ नि कृ॑न्तते मृ॒ता वा ए॒षा त्वग॑मे॒द्ध्या यत् के॑शश्म॒श्रु मृ॒तामे॒व त्वच॑म-मे॒द्ध्याम॑प॒हत्य॑ य॒ज्ञियो॑ भू॒त्वा मेध॒मुपै॒त्यङ्गि॑रसः सुव॒र्गं ॅलो॒कं ॅयन्तो॒ऽफ्सु दी᳚क्षात॒पसी॒ प्रावे॑शयन्न॒फ्सु स्ना॑ति सा॒क्षादे॒व दी᳚क्षात॒पसी॒ अव॑ रुन्धे ती॒र्थे स्ना॑ति ती॒र्थे हि ते तां प्रावे॑शयन् ती॒र्थे स्ना॑ति - [  ]",
  "pada": "उ॒भयोः᳚ । लो॒कयोः᳚ । अ॒भिजि॑त्या॒ इत्य॒भि - जि॒त्यै॒ । के॒श॒श्म॒श्र्विति॑ केश-श्म॒श्रु । व॒प॒ते॒ । न॒खानि॑ । नीति॑ । कृ॒न्त॒ते॒ । मृ॒ता । वै । ए॒षा । त्वक् । अ॒मे॒द्ध्या । यत् । के॒श॒श्म॒श्र्विति॑ केश - श्म॒श्रु । मृ॒ताम् । ए॒व । त्वच᳚म् । अ॒मे॒द्ध्याम् । अ॒प॒हत्येत्य॑प-हत्य॑ । य॒ज्ञियः॑ । भू॒त्वा । मेध᳚म् । उपेति॑ । ए॒ति॒ । अङ्गि॑रसः । सु॒व॒र्गमिति॑ सुवः - गम् । लो॒कम् । यन्तः॑ । अ॒फ्स्वित्य॑प्-सु । दी॒क्षा॒त॒पसी॒ इति॑ दीक्षा-त॒पसी᳚ । प्रेति॑ । अ॒वे॒श॒य॒न्न् । अ॒फ्स्वित्य॑प्- सु । स्ना॒ति॒ । सा॒क्षादिति॑ स - अ॒क्षात् । ए॒व । दी॒क्षा॒त॒पसी॒ इति॑ दीक्षा - त॒पसी᳚ । अवेति॑ । रु॒न्धे॒ । ती॒र्थे । स्ना॒ति॒ । ती॒र्थे । हि । ते । ताम् । प्रेति॑ । अवे॑शयन्न् । ती॒र्थे । स्ना॒ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}