{
  "id": "TS 6.1.4.2",
  "classification": {
    "kanda": "6",
    "prasna": "1",
    "anuvaka": "4",
    "panchasat": "2"
  },
  "header": "TS 6.1.4.2",
  "panchasatInfo": " 26",
  "padaCount": 50,
  "samhita": "क्री॒ते सोमे॑ मैत्रावरु॒णाय॑ द॒ण्डं प्र य॑च्छति मैत्रावरु॒णो हि पु॒रस्ता॑-दृ॒त्विग्भ्यो॒ वाचं॑ ॅवि॒भज॑ति॒ तामृ॒त्विजो॒ यज॑माने॒ प्रति॑ ष्ठापयन्ति॒ स्वाहा॑ य॒ज्ञ्ं मन॒सेत्या॑ह॒ मन॑सा॒ हि पुरु॑षो य॒ज्ञ्म॑भि॒गच्छ॑ति॒ स्वाहा॒ द्यावा॑पृथि॒वीभ्या॒ -मित्या॑ह॒ द्यावा॑पृथि॒व्योर्.हि य॒ज्ञ्ः स्वाहो॒रोर॒-न्तरि॑क्षा॒ -दित्या॑हा॒न्तरि॑क्षे॒ हि य॒ज्ञ्ः स्वाहा॑ य॒ज्ञ्ं ॅवाता॒दा र॑भ॒ इत्या॑हा॒यं - [  ]",
  "pada": "क्री॒ते । सोमे᳚ । मै॒त्रा॒व॒रु॒णायेति॑ मैत्रा - व॒रु॒णाय॑ । द॒ण्डम् । प्रेति॑ । य॒च्छ॒ति॒ । मै॒त्रा॒व॒रु॒ण इति॑ मैत्रा - व॒रु॒णः । हि । पु॒रस्ता᳚त् । ऋ॒त्विग्भ्य॒ इत्यृ॒त्विक् - भ्यः॒ । वाच᳚म् । वि॒भज॒तीति॑ वि - भज॑ति । ताम् । ऋ॒त्विजः॑ । यज॑माने । प्रतीति॑ । स्था॒प॒य॒न्ति॒ । स्वाहा᳚ । य॒ज्ञम् । मन॑सा । इति॑ । आ॒ह॒ । मन॑सा । हि । पुरु॑षः । य॒ज्ञम् । अ॒भि॒गच्छ॒तीत्य॑भि - गच्छ॑ति । स्वाहा᳚ । द्यावा॑पृथि॒वीभ्या॒मिति॒ द्यावा᳚ - पृ॒थि॒वीभ्या᳚म् । इति॑ । आ॒ह॒ । द्यावा॑पृथि॒व्योरिति॒ द्यावा᳚-पृ॒थि॒व्योः । हि । य॒ज्ञः । स्वाहा᳚ । उ॒रोः । अ॒न्तरि॑क्षात् । इति॑ । आ॒ह॒ । अ॒न्तरि॑क्षे । हि । य॒ज्ञः । स्वाहा᳚ । य॒ज्ञम् । वाता᳚त् । एति॑ । र॒भे॒ । इति॑ । आ॒ह॒ । अ॒यम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}