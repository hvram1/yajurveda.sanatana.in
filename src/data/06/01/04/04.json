{
  "id": "TS 6.1.4.4",
  "classification": {
    "kanda": "6",
    "prasna": "1",
    "anuvaka": "4",
    "panchasat": "4"
  },
  "header": "TS 6.1.4.4",
  "panchasatInfo": " 28",
  "padaCount": 50,
  "samhita": "-दुदि॑तेषु॒ नक्ष॑त्रेषु व्र॒तं कृ॑णु॒तेति॒ वाचं॒ ॅवि सृ॑जति य॒ज्ञ्व्र॑तो॒ वै दी᳚क्षि॒तो य॒ज्ञ्मे॒वाभि वाचं॒ ॅवि सृ॑जति॒ यदि॑ विसृ॒जेद्-वै᳚ष्ण॒वीमृच॒मनु॑ ब्रूयाद्-य॒ज्ञो वै विष्णु॑र्य॒ज्ञेनै॒व य॒ज्ञ्ꣳ सं त॑नोति॒ दैवीं॒ धियं॑ मनामह॒ इत्या॑ह य॒ज्ञ्मे॒व तन्म्र॑दयति सुपा॒रा नो॑ अस॒द्वश॒ इत्या॑ह॒ व्यु॑ष्टिमे॒वाव॑ रुन्धे - [  ]",
  "pada": "उदि॑ते॒ष्वित्युत् - इ॒ते॒षु॒ । नक्ष॑त्रेषु । व्र॒तम् । कृ॒णु॒त॒ । इति॑ । वाच᳚म् । वीति॑ । सृ॒ज॒ति॒ । य॒ज्ञव्र॑त॒ इति॑ य॒ज्ञ-व्र॒तः॒ । वै । दी॒क्षि॒तः । य॒ज्ञम् । ए॒व । अ॒भीति॑ । वाच᳚म् । वीति॑ । सृ॒ज॒ति॒ । यदि॑ । वि॒सृ॒जेदिति॑ वि - सृ॒जेत् । वै॒ष्ण॒वीम् । ऋच᳚म् । अन्विति॑ । ब्रू॒या॒त् । य॒ज्ञः । वै । विष्णुः॑ । य॒ज्ञेन॑ । ए॒व । य॒ज्ञम् । समिति॑ । त॒नो॒ति॒ । दैवी᳚म् । धिय᳚म् । म॒ना॒म॒हे॒ । इति॑ । आ॒ह॒ । य॒ज्ञम् । ए॒व । तत् । म्र॒द॒य॒ति॒ । सु॒पा॒रेति॑ सु - पा॒रा । नः॒ । अ॒स॒त् । वशे᳚ । इति॑ । आ॒ह॒ । व्यु॑ष्टि॒मिति॒ वि - उ॒ष्टि॒म् । ए॒व । अवेति॑ । रु॒न्धे॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}