{
  "id": "TS 6.1.7.8",
  "classification": {
    "kanda": "6",
    "prasna": "1",
    "anuvaka": "7",
    "panchasat": "8"
  },
  "header": "TS 6.1.7.8",
  "panchasatInfo": " 53 ",
  "padaCount": 50,
  "samhita": "दे॒वानां॒ तमे॒वास्यै॑ प॒रस्ता᳚द्-दधा॒त्यावृ॑त्त्यै क्रू॒रमि॑व॒ वा ए॒तत् क॑रोति॒ यद्-रु॒द्रस्य॑ की॒र्तय॑ति मि॒त्रस्य॑ प॒थेत्या॑ह॒ शान्त्यै॑ वा॒चा वा ए॒ष वि क्री॑णीते॒ यः सो॑म॒क्रय॑ण्या स्व॒स्ति सोम॑सखा॒ पुन॒रेहि॑ स॒ह र॒य्येत्या॑ह वा॒चैव वि॒क्रीय॒ पुन॑रा॒त्मन् वाचं॑ ध॒त्तेऽनु॑पदासुकाऽस्य॒ वाग्भ॑वति॒ य ए॒वं ॅवेद॑ ( ) ॥",
  "pada": "दे॒वाना᳚म् । तम् । ए॒व । अ॒स्यै॒ । प॒रस्ता᳚त् । द॒धा॒ति॒ । आवृ॑त्त्या॒ इत्या - वृ॒त्त्यै॒ । क्रू॒रम् । इ॒व॒ । वै । ए॒तत् । क॒रो॒ति॒ । यत् । रु॒द्रस्य॑ । की॒र्तय॑ति । मि॒त्रस्य॑ । प॒था । इति॑ । आ॒ह॒ । शान्त्यै᳚ । वा॒चा । वै । ए॒षः । वीति॑ । क्री॒णी॒ते॒ । यः । सो॒म॒क्रय॒ण्येति॑ सोम - क्रय॑ण्या । स्व॒स्ति । सोम॑स॒खेति॒ सोम॑ - स॒खा॒ । पुनः॑ । एति॑ । इ॒हि॒ । स॒ह । र॒य्या । इति॑ । आ॒ह॒ । वा॒चा । ए॒व । वि॒क्रीयेति॑ वि - क्रीय॑ । पुनः॑ । आ॒त्मन्न् । वाच᳚म् । ध॒त्ते॒ । अनु॑पदासु॒केत्यनु॑प - दा॒सु॒का॒ । अ॒स्य॒ । वाक् । भ॒व॒ति॒ । यः । ए॒वम् । वेद॑ ( ) ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}