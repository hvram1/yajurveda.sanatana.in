{
  "id": "TS 6.1.7.1",
  "classification": {
    "kanda": "6",
    "prasna": "1",
    "anuvaka": "7",
    "panchasat": "1"
  },
  "header": "TS 6.1.7.1",
  "panchasatInfo": " 46",
  "padaCount": 50,
  "samhita": "तद्धिर॑ण्यमभव॒त् तस्मा॑द॒द्भ्यो हिर॑ण्यं पुनन्ति ब्रह्मवा॒दिनो॑ वदन्ति॒ कस्मा᳚थ् स॒त्याद॑न॒स्थिके॑न प्र॒जाः प्र॒वीय॑न्ते ऽस्थ॒न्वती᳚र्जायन्त॒ इति॒ यद्धिर॑ण्यं घृ॒ते॑ऽव॒धाय॑ जु॒होति॒ तस्मा॑दन॒स्थिके॑न प्र॒जाः प्र वी॑यन्ते ऽस्थ॒न्वती᳚र्जायन्त ए॒तद्वा अ॒ग्नेः प्रि॒यं धाम॒ यद्-घृ॒तं तेजो॒ हिर॑ण्यमि॒यन्ते॑ शुक्र त॒नूरि॒दं ॅवर्च॒ इत्या॑ह॒ सते॑जसमे॒वैनꣳ॒॒ सत॑नुं - [  ]",
  "pada": "तत् । हिर॑ण्यम् । अ॒भ॒व॒त् । तस्मा᳚त् । अ॒द्भ्य इत्य॑त् - भ्यः । हिर॑ण्यम् । पु॒न॒न्ति॒ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । कस्मा᳚त् । स॒त्यात् । अ॒न॒स्थिके॑न । प्र॒जा इति॑ प्र - जाः । प्र॒वीय॑न्त॒ इति॑ प्र - वीय॑न्ते । अ॒स्थ॒न्वती॒रित्य॑स्थन्न् - वतीः᳚ । जा॒य॒न्ते॒ । इति॑ । यत् । हिर॑ण्यम् । घृ॒ते । अ॒व॒धायेत्य॑व - धाय॑ । जु॒होति॑ । तस्मा᳚त् । अ॒न॒स्थिके॑न । प्र॒जा इति॑ प्र - जाः । प्रेति॑ । वी॒य॒न्ते॒ । अ॒स्थ॒न्वती॒रित्य॑स्थन्न् - वतीः᳚ । जा॒य॒न्ते॒ । ए॒तत् । वै । अ॒ग्नेः । प्रि॒यम् । धाम॑ । यत् । घृ॒तम् । तेजः॑ । हिर॑ण्यम् । इ॒यम् । ते॒ । शु॒क्र॒ । त॒नूः । इ॒दम् । वर्चः॑ । इति॑ । आ॒ह॒ । सते॑जस॒मिति॒ स - ते॒ज॒स॒म् । ए॒व । ए॒न॒म् । सत॑नु॒मिति॒ स - त॒नु॒म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}