{
  "id": "TS 6.1.7.7",
  "classification": {
    "kanda": "6",
    "prasna": "1",
    "anuvaka": "7",
    "panchasat": "7"
  },
  "header": "TS 6.1.7.7",
  "panchasatInfo": " 52",
  "padaCount": 50,
  "samhita": "-त्यनु॑ त्वा मा॒ता म॑न्यता॒मनु॑ पि॒तेत्या॒हा-नु॑मतयै॒वैन॑या क्रीणाति॒ सा दे॑वि दे॒वमच्छे॒हीत्या॑ह दे॒वी ह्ये॑षा दे॒वः सोम॒ इन्द्रा॑य॒ सोम॒मित्या॒हेन्द्रा॑य॒ हि सोम॑ आह्रि॒यते॒ यदे॒तद्-यजु॒र्न ब्रू॒यात् परा᳚च्ये॒व सो॑म॒क्रय॑णीयाद्-रु॒द्रस्त्वाऽऽ व॑र्तय॒त्वित्या॑ह रु॒द्रो वै क्रू॒रो - [  ]",
  "pada": "अन्विति॑ । त्वा॒ । मा॒ता । म॒न्य॒ता॒म् । अन्विति॑ । पि॒ता । इति॑ । आ॒ह॒ । अनु॑मत॒येत्यनु॑ - म॒त॒या॒ । ए॒व । ए॒न॒या॒ । क्री॒णा॒ति॒ । सा । दे॒वि॒ । दे॒वम् । अच्छ॑ । इ॒हि॒ । इति॑ । आ॒ह॒ । दे॒वी । हि । ए॒षा । दे॒वः । सोमः॑ । इन्द्रा॑य । सोम᳚म् । इति॑ । आ॒ह॒ । इन्द्रा॑य । हि । सोमः॑ । आ॒ह्रि॒यत॒ इत्या᳚ - ह्रि॒यते᳚ । यत् । ए॒तत् । यजुः॑ । न । ब्रू॒यात् । परा॑ची । ए॒व । सो॒म॒क्रय॒णीति॑ सोम - क्रय॑णी । इ॒या॒त् । रु॒द्रः । त्वा॒ । एति॑ । व॒र्त॒य॒तु॒ । इति॑ । आ॒ह॒ । रु॒द्रः । वै । क्रू॒रः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}