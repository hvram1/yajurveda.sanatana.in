{
  "id": "TS 6.1.9.1",
  "classification": {
    "kanda": "6",
    "prasna": "1",
    "anuvaka": "9",
    "panchasat": "1"
  },
  "header": "TS 6.1.9.1",
  "panchasatInfo": " 59",
  "padaCount": 50,
  "samhita": "ब्र॒ह्म॒वा॒दिनो॑ वदन्ति वि॒चित्यः॒ सोमा(3) न वि॒चित्या(3) इति॒ सोमो॒ वा ओष॑धीनाꣳ॒॒ राजा॒ तस्मि॒न॒. यदाप॑न्नं ग्रसि॒तमे॒वास्य॒ तद्-यद्-वि॑चिनु॒याद्-यथा॒ ऽऽस्या᳚द्ग्रसि॒तं नि॑ष्खि॒दति॑ ता॒दृगे॒व तद्यन्न वि॑चिनु॒याद्-यथा॒ ऽक्षन्नाप॑न्नं ॅवि॒धाव॑ति ता॒दृगे॒व तत् क्षोधु॑को ऽद्ध्व॒र्युः स्यात् क्षोधु॑को॒ यज॑मानः॒ सोम॑विक्रयि॒न्थ् सोमꣳ॑ शोध॒येत्ये॒व ब्रू॑या॒द् यदीत॑रं॒ - [  ]",
  "pada": "ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । वि॒चित्य॒ इति॑ वि-चित्यः॑ । सोमा(3)ः । न । वि॒चित्या(3) इति॑ वि - चित्या(3)ः । इति॑ । सोमः॑ । वै । ओष॑धीनाम् । राजा᳚ । तस्मिन्न्॑ । यत् । आप॑न्न॒मित्या - प॒न्न॒म् । ग्र॒सि॒तम् । ए॒व । अ॒स्य॒ । तत् । यत् । वि॒चि॒नु॒यादिति॑ वि - चि॒नु॒यात् । यथा᳚ । आ॒स्या᳚त् । ग्र॒सि॒तम् । नि॒ष्खि॒दतीति॑ निः - खि॒दति॑ । ता॒दृक् । ए॒व । तत् । यत् । न । वि॒चि॒नु॒यादिति॑ वि - चि॒नु॒यात् । यथा᳚ । अ॒क्षन्न् । आप॑न्न॒मित्या - प॒न्न॒म् । वि॒धाव॒तीति॑ वि - धाव॑ति । ता॒दृक् । ए॒व । तत् । क्षोधु॑कः । अ॒द्ध्व॒र्युः । स्यात् । क्षोधु॑कः । यज॑मानः । सोम॑विक्रयि॒न्निति॒ सोम॑ -वि॒क्र॒यि॒न्न् । सोम᳚म् । शो॒ध॒य॒ । इति॑ । ए॒व । ब्रू॒या॒त् । यदि॑ । इत॑रम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}