{
  "id": "TS 6.1.8.1",
  "classification": {
    "kanda": "6",
    "prasna": "1",
    "anuvaka": "8",
    "panchasat": "1"
  },
  "header": "TS 6.1.8.1",
  "panchasatInfo": " 54",
  "padaCount": 50,
  "samhita": "षट् प॒दान्यनु॒ नि क्रा॑मति षड॒हं ॅवाङ्नाति॑ वदत्यु॒त सं॑ॅवथ्स॒रस्याय॑ने॒ याव॑त्ये॒व वाक्तामव॑ रुन्धे सप्त॒मे प॒दे जु॑होति स॒प्तप॑दा॒ शक्व॑री प॒शवः॒ शक्व॑री प॒शूने॒वाव॑ रुन्धे स॒प्त ग्रा॒म्याः प॒शवः॑ स॒प्ता*ऽऽर॒ण्याः स॒प्त छन्दाꣳ॑-स्यु॒भय॒स्या-व॑रुद्ध्यै॒ वस्व्य॑सि रु॒द्राऽसीत्या॑ह रू॒पमे॒वास्या॑ ए॒तन् म॑हि॒मानं॒ - [  ]",
  "pada": "षट् । प॒दानि॑ । अनु॑ । नीति॑ । क्रा॒म॒ति॒ । ष॒ड॒हमिति॑ षट् - अ॒हम् । वाक् । न । अतीति॑ । व॒द॒ति॒ । उ॒त । सं॒ॅव॒थ्स॒रस्येति॑ सं-व॒थ्स॒रस्य॑ । अय॑ने । याव॑ती । ए॒व । वाक् । ताम् । अवेति॑ । रु॒न्धे॒ । स॒प्त॒मे । प॒दे । जु॒हो॒ति॒ । स॒प्तप॒देति॑ स॒प्त - प॒दा॒ । शक्व॑री । प॒शवः॑ । शक्व॑री । प॒शून् । ए॒व । अवेति॑ । रु॒न्धे॒ । स॒प्त । ग्रा॒म्याः । प॒शवः॑ । स॒प्त । आ॒र॒ण्याः । स॒प्त । छन्दाꣳ॑सि । उ॒भय॑स्य । अव॑रुद्ध्या॒ इत्यव॑ - रु॒द्ध्यै॒ । वस्वी᳚ । अ॒सि॒ । रु॒द्रा । अ॒सि॒ । इति॑ । आ॒ह॒ । रू॒पम् । ए॒व । अ॒स्याः॒ । ए॒तत् । म॒हि॒मान᳚म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}