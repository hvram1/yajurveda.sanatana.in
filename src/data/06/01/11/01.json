{
  "id": "TS 6.1.11.1",
  "classification": {
    "kanda": "6",
    "prasna": "1",
    "anuvaka": "11",
    "panchasat": "1"
  },
  "header": "TS 6.1.11.1",
  "panchasatInfo": " 71",
  "padaCount": 50,
  "samhita": "वा॒रु॒णो वै क्री॒तः सोम॒ उप॑नद्धो मि॒त्रो न॒ एहि॒ सुमि॑त्रधा॒ इत्या॑ह॒ शान्त्या॒ इन्द्र॑स्यो॒रुमा वि॑श॒ दक्षि॑ण॒मित्या॑ह दे॒वा वै यꣳ सोम॒मक्री॑णन् तमिन्द्र॑स्यो॒रौ दक्षि॑ण॒ आ ऽसा॑दयन्ने॒ष खलु॒ वा ए॒तर्.हीन्द्रो॒ यो यज॑ते॒ तस्मा॑दे॒वमा॒होदायु॑षा स्वा॒युषेत्या॑ह दे॒वता॑ ए॒वा-न्वा॒रभ्योत् - [  ]",
  "pada": "वा॒रु॒णः । वै । क्री॒तः । सोमः॑ । उप॑नद्ध॒ इत्युप॑-न॒द्धः॒ । मि॒त्रः । नः॒ । एति॑ । इ॒हि॒ । सुमि॑त्रधा॒ इति॒ सुमि॑त्र - धाः॒ । इति॑ । आ॒ह॒ । शान्त्यै᳚ । इन्द्र॑स्य । ऊ॒रुम् । एति॑ । वि॒श॒ । दक्षि॑णम् । इति॑ । आ॒ह॒ । दे॒वाः । वै । यम् । सोम᳚म् । अक्री॑णन्न् । तम् । इन्द्र॑स्य । ऊ॒रौ । दक्षि॑णे । एति॑ । अ॒सा॒द॒य॒न्न् । ए॒षः । खलु॑ । वै । ए॒तर्.हि॑ । इन्द्रः॑ । यः । यज॑ते । तस्मा᳚त् । ए॒वम् । आ॒ह॒ । उदिति॑ । आयु॑षा । स्वा॒युषेति॑ सु - आ॒युषा᳚ । इति॑ । आ॒ह॒ । दे॒वताः᳚ । ए॒व । अ॒न्वा॒रभ्येत्य॑नु - आ॒रभ्य॑ । उदिति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}