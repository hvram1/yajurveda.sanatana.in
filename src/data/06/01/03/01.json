{
  "id": "TS 6.1.3.1",
  "classification": {
    "kanda": "6",
    "prasna": "1",
    "anuvaka": "3",
    "panchasat": "1"
  },
  "header": "TS 6.1.3.1",
  "panchasatInfo": " 17",
  "padaCount": 50,
  "samhita": "ऋ॒ख् सा॒मे वै दे॒वेभ्यो॑ य॒ज्ञायाऽति॑ष्ठमाने॒ कृष्णो॑ रू॒पं कृ॒त्वा- ऽप॒क्रम्या॑तिष्ठतां॒ ते॑ऽमन्यन्त॒ यं ॅवा इ॒मे उ॑पाव॒र्थ्स्यतः॒ स इ॒दं भ॑विष्य॒तीति॒ ते उपा॑मन्त्रयन्त॒ ते अ॑होरा॒त्रयो᳚-र्महि॒मान॑-मपनि॒धाय॑ दे॒वानु॒पाव॑र्तेतामे॒ष वा ऋ॒चो वर्णो॒ यच्छु॒क्लं कृ॑ष्णाजि॒नस्यै॒ष साम्नो॒ यत् कृ॒ष्णमृ॑ख्सा॒मयोः॒ शिल्पे᳚ स्थ॒ इत्या॑हर्ख्सा॒मे ए॒वाव॑ रुन्ध ए॒ष - [  ]",
  "pada": "ऋ॒ख्सा॒मे इत्यृ॑क्-सा॒मे । वै । दे॒वेभ्यः॑ । य॒ज्ञाय॑ । अति॑ष्ठमाने॒ इति॑ । कृष्णः॑ । रू॒पम् । कृ॒त्वा । अ॒प॒क्रम्येत्य॑प -क्रम्य॑ । अ॒ति॒ष्ठ॒ता॒म् । ते । अ॒म॒न्य॒न्त॒ । यम् । वै । इ॒मे इति॑ । उ॒पा॒व॒र्थ्स्यत॒ इत्यु॑प-आ॒व॒र्थ्स्यतः॑ । सः । इ॒दम् । भ॒वि॒ष्य॒ति॒ । इति॑ । ते इति॑ । उपेति॑ । अ॒म॒न्त्र॒य॒न्त॒ । ते इति॑ । अ॒हो॒रा॒त्रयो॒रित्य॑हः - रा॒त्रयोः᳚ । म॒हि॒मान᳚म् । अ॒प॒नि॒धायेत्य॑प - नि॒धाय॑ । दे॒वान् । उ॒पाव॑र्तेता॒मित्यु॑प-आव॑र्तेताम् । ए॒षः । वै । ऋ॒चः । वर्णः॑ । यत् । शु॒क्लम् । कृ॒ष्णा॒जि॒नस्येति॑ कृष्ण - अ॒जि॒नस्य॑ । ए॒षः । साम्नः॑ । यत् । कृ॒ष्णम् । ऋ॒ख्सा॒मयो॒रित्यृ॑क् - सा॒मयोः᳚ । शिल्पे॒ इति॑ । स्थः॒ । इति॑ । आ॒ह॒ । ऋ॒ख्सा॒मे इत्यृ॑क् - सा॒मे । ए॒व । अवेति॑ । रु॒न्धे॒ । ए॒षः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}