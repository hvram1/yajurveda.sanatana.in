{
  "id": "TS 6.1.3.6",
  "classification": {
    "kanda": "6",
    "prasna": "1",
    "anuvaka": "3",
    "panchasat": "6"
  },
  "header": "TS 6.1.3.6",
  "panchasatInfo": " 22",
  "padaCount": 50,
  "samhita": "य॒ज्ञो दक्षि॑णाम॒भ्य॑द्ध्याय॒त् ताꣳ सम॑भव॒त् तदिन्द्रो॑-ऽचाय॒थ् सो॑ऽमन्यत॒ यो वा इ॒तो ज॑नि॒ष्यते॒ स इ॒दं भ॑विष्य॒तीति॒ तां प्रावि॑श॒त् तस्या॒ इन्द्र॑ ए॒वाजा॑यत॒ सो॑ऽमन्यत॒ यो वै मदि॒तो ऽप॑रो जनि॒ष्यते॒ स इ॒दं भ॑विष्य॒तीति॒ तस्या॑ अनु॒मृश्य॒ योनि॒मा-ऽच्छि॑न॒थ् सा सू॒तव॑शाऽभव॒त् तथ् सू॒तव॑शायै॒ जन्म॒ - [  ]",
  "pada": "य॒ज्ञः । दक्षि॑णाम् । अ॒भीति॑ । अ॒द्ध्या॒य॒त् । ताम् । समिति॑ । अ॒भ॒व॒त् । तत् । इन्द्रः॑ । अ॒चा॒य॒त् । सः । अ॒म॒न्य॒त॒ । यः । वै । इ॒तः । ज॒नि॒ष्यते᳚ । सः । इ॒दम् । भ॒वि॒ष्य॒ति॒ । इति॑ । ताम् । प्रेति॑ । अ॒वि॒श॒त् । तस्याः᳚ । इन्द्रः॑ । ए॒व । अ॒जा॒य॒त॒ । सः । अ॒म॒न्य॒त॒ । यः । वै । मत् । इ॒तः । अप॑रः । ज॒नि॒ष्यते᳚ । सः । इ॒दम् । भ॒वि॒ष्य॒ति॒ । इति॑ । तस्याः᳚ । अ॒नु॒मृश्येत्य॑नु - मृश्य॑ । योनि᳚म् । एति॑ । अ॒च्छि॒न॒त् । सा । सू॒तव॒शेति॑ सू॒त - व॒शा॒ । अ॒भ॒व॒त् । तत् । सू॒तव॑शाया॒ इति॑ सू॒त - व॒शा॒यै॒ । जन्म॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}