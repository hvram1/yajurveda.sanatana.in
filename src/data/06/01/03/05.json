{
  "id": "TS 6.1.3.5",
  "classification": {
    "kanda": "6",
    "prasna": "1",
    "anuvaka": "3",
    "panchasat": "5"
  },
  "header": "TS 6.1.3.5",
  "panchasatInfo": " 21",
  "padaCount": 50,
  "samhita": "ॅये᳚ऽन्तः श॒रा अशी᳚र्यन्त॒ ते श॒रा अ॑भव॒न् तच्छ॒राणाꣳ॑ शर॒त्वं ॅवज्रो॒ वै श॒राः क्षुत् खलु॒ वै म॑नु॒ष्य॑स्य॒ भ्रातृ॑व्यो॒ यच्छ॑र॒मयी॒ मेख॑ला॒ भव॑ति॒ वज्रे॑णै॒व सा॒क्षात् क्षुधं॒ भ्रातृ॑व्यं मद्ध्य॒तोऽप॑ हते त्रि॒वृद्-भ॑वति त्रि॒वृद्वै प्रा॒णस्त्रि॒वृत॑मे॒व प्रा॒णं म॑द्ध्य॒तो यज॑माने दधाति पृ॒थ्वी भ॑वति॒ रज्जू॑नां॒ ॅव्यावृ॑त्यै॒ मेख॑लया॒ यज॑मानं दीक्षयति॒ योक्त्रे॑ण॒ पत्नीं᳚ मिथुन॒त्वाय॑ - [  ]",
  "pada": "ये । अ॒न्त॒श्श॒रा इत्य॑न्तः-श॒राः । अशी᳚र्यन्त । ते । श॒राः । अ॒भ॒व॒न्न् । तत् । श॒राणा᳚म् । श॒र॒त्वमिति॑ शर-त्वम् । वज्रः॑ । वै । श॒राः । क्षुत् । खलु॑ । वै । म॒नु॒ष्य॑स्य । भ्रातृ॑व्यः । यत् । श॒र॒मयीति॑ शर - मयी᳚ । मेख॑ला । भव॑ति । वज्रे॑ण । ए॒व । सा॒क्षादिति॑ स-अ॒क्षात् । क्षुध᳚म् । भ्रातृ॑व्यम् । म॒द्ध्य॒तः । अपेति॑ । ह॒ते॒ । त्रि॒वृदिति॑ त्रि - वृत् । भ॒व॒ति॒ । त्रि॒वृदिति॑ त्रि - वृत् । वै । प्रा॒ण इति॑ प्र -अ॒नः । त्रि॒वृत॒मिति॑ त्रि - वृत᳚म् । ए॒व । प्रा॒णमिति॑ प्र - अ॒नम् । म॒द्ध्य॒तः । यज॑माने । द॒धा॒ति॒ । पृ॒थ्वी । भ॒व॒ति॒ । रज्जू॑नाम् । व्यावृ॑त्या॒ इति॑ वि - आवृ॑त्यै । मेख॑लया । यज॑मानम् । दी॒क्ष॒य॒ति॒ । योक्त्रे॑ण । पत्नी᳚म् । मि॒थु॒न॒त्वायेति॑ मिथुन - त्वाय॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}