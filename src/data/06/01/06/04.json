{
  "id": "TS 6.1.6.4",
  "classification": {
    "kanda": "6",
    "prasna": "1",
    "anuvaka": "6",
    "panchasat": "4"
  },
  "header": "TS 6.1.6.4",
  "panchasatInfo": " 42",
  "padaCount": 50,
  "samhita": "कस्मा᳚थ् स॒त्याद्-गा॑य॒त्री कनि॑ष्ठा॒ छन्द॑साꣳ स॒ती य॑ज्ञ्मु॒खं परी॑या॒येति॒ यदे॒वादः सोम॒माऽह॑र॒त् तस्मा᳚द्-यज्ञ्मु॒खं पर्यै॒त् तस्मा᳚त् तेज॒स्विनी॑तमा प॒द्भ्यां द्वे सव॑ने स॒मगृ॑ह्णा॒न् मुखे॒नैकं॒ ॅयन्मुखे॑न स॒मगृ॑ह्णा॒त् तद॑धय॒त् तस्मा॒द् द्वे सव॑ने शु॒क्र॑वती प्रातस्सव॒नं च॒ माद्ध्य॑न्दिनं च॒ तस्मा᳚त् तृतीय सव॒न ऋ॑जी॒षम॒भि षु॑ण्वन्ति धी॒तमि॑व॒ हि मन्य॑न्त - [  ]",
  "pada": "कस्मा᳚त् । स॒त्यात् । गा॒य॒त्री । कनि॑ष्ठा । छन्द॑साम् । स॒ती । य॒ज्ञ॒मु॒खमिति॑ यज्ञ - मु॒खम् । परीति॑ । इ॒या॒य॒ । इति॑ । यत् । ए॒व । अ॒दः । सोम᳚म् । एति॑ । अह॑रत् । तस्मा᳚त् । य॒ज्ञ॒मु॒खमिति॑ यज्ञ - मु॒खम् । परीति॑ । ऐ॒त् । तस्मा᳚त् । ते॒ज॒स्विनी॑त॒मेति॑ तेज॒स्विनी᳚-त॒मा॒ । प॒द्भ्यामिति॑ पत्-भ्याम् । द्वे इति॑ । सव॑ने॒ इति॑ । स॒मगृ॑ह्णा॒दिति॑ सं - अगृ॑ह्णात् । मुखे॑न । एक᳚म् । यत् । मुखे॑न । स॒मगृ॑ह्णा॒दिति॑ सं - अगृ॑ह्णात् । तत् । अ॒ध॒य॒त् । तस्मा᳚त् । द्वे इति॑ । सव॑ने॒ इति॑ । शु॒क्रव॑ती॒ इति॑ शु॒क्र - व॒ती॒ । प्रा॒त॒स्स॒व॒नमिति॑ प्रातः - स॒व॒नम् । च॒ । माद्ध्य॑न्दिनम् । च॒ । तस्मा᳚त् । तृ॒ती॒य॒स॒व॒न इति॑ तृतीय - स॒व॒ने । ऋ॒जी॒षम् । अ॒भीति॑ । सु॒न्व॒न्ति॒ । धी॒तम् । इ॒व॒ । हि । मन्य॑न्ते । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}