{
  "id": "TS 6.1.6.1",
  "classification": {
    "kanda": "6",
    "prasna": "1",
    "anuvaka": "6",
    "panchasat": "1"
  },
  "header": "TS 6.1.6.1",
  "panchasatInfo": " 39",
  "padaCount": 50,
  "samhita": "क॒द्रूश्च॒ वै सु॑प॒र्णी चा᳚ऽऽ*त्मरू॒पयो॑रस्पर्द्धेताꣳ॒॒ सा क॒द्रूः सु॑प॒र्णीम॑जय॒थ् साऽब्र॑वीत् तृ॒तीय॑स्यामि॒तो दि॒वि सोम॒स्तमा ह॑र॒ तेना॒ऽऽ*त्मानं॒ निष्क्री॑णी॒ष्वेती॒यं ॅवै क॒द्रूर॒सौ सु॑प॒र्णी छन्दाꣳ॑सि सौपर्णे॒याः साब्र॑वीद॒स्मै वै पि॒तरौ॑ पु॒त्रान् बि॑भृत-स्तृ॒तीय॑स्यामि॒तो दि॒वि सोम॒स्तमा ह॑र॒ तेना॒ऽऽ*त्मानं॒ निष्क्री॑णी॒ष्वे - [  ]",
  "pada": "क॒द्रूः । च॒ । वै । सु॒प॒र्णीति॑ सु - प॒र्णी । च॒ । आ॒त्म॒रू॒पयो॒रित्या᳚त्म - रू॒पयोः᳚ । अ॒स्प॒र्द्धे॒ता॒म् । सा । क॒द्रूः । सु॒प॒र्णीमिति॑ सु-प॒र्णीम् । अ॒ज॒य॒त् । सा । अ॒ब्र॒वी॒त् । तृ॒तीय॑स्याम् । इ॒तः । दि॒वि । सोमः॑ । तम् । एति॑ । ह॒र॒ । तेन॑ । आ॒त्मान᳚म् । निरिति॑ । क्री॒णी॒ष्व॒ । इति॑ । इ॒यम् । वै । क॒द्रूः । अ॒सौ । सु॒प॒र्णीति॑ सु-प॒र्णी । छन्दाꣳ॑सि । सौ॒प॒र्णे॒याः । सा । अ॒ब्र॒वी॒त् । अ॒स्मै । वै । पि॒तरौ᳚ । पु॒त्रान् । बि॒भृ॒तः॒ । तृ॒तीय॑स्याम् । इ॒तः । दि॒वि । सोमः॑ । तम् । एति॑ । ह॒र॒ । तेन॑ । आ॒त्मान᳚म् । निरिति॑ । क्री॒णी॒ष्व॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}