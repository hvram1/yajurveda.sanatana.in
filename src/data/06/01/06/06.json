{
  "id": "TS 6.1.6.6",
  "classification": {
    "kanda": "6",
    "prasna": "1",
    "anuvaka": "6",
    "panchasat": "6"
  },
  "header": "TS 6.1.6.6",
  "panchasatInfo": " 44",
  "padaCount": 50,
  "samhita": "ऽप॒क्रम्या॑तिष्ठ॒त् तद्-रो॒हितो॒ जन्म॒ ते दे॒वा अ॑ब्रुव॒न्नप॑ यु॒ष्मदक्र॑मी॒-न्नास्मानु॒-पाव॑र्तते॒ वि ह्व॑यामहा॒ इति॒ ब्रह्म॑ गन्ध॒र्वा अव॑द॒न्नगा॑यन् दे॒वाः सा दे॒वान् गाय॑त उ॒पाव॑र्तत॒ तस्मा॒द्-गाय॑न्तꣳ॒॒ स्त्रियः॑ कामयन्ते॒ कामु॑का एनꣳ॒॒ स्त्रियो॑ भवन्ति॒ य ए॒वं ॅवेदाथो॒ य ए॒वं ॅवि॒द्वानपि॒ जन्ये॑षु॒ भव॑ति॒ तेभ्य॑ ए॒व द॑दत्यु॒त यद्-ब॒हुत॑या॒ - [  ]",
  "pada": "अ॒प॒क्रम्येत्य॑प - क्रम्य॑ । अ॒ति॒ष्ठ॒त् । तत् । रो॒हितः॑ । जन्म॑ । ते । दे॒वाः । अ॒ब्रु॒व॒न्न् । अपेति॑ । यु॒ष्मत् । अक्र॑मीत् । न । अ॒स्मान् । उ॒पाव॑र्तत॒ इत्यु॑प - आव॑र्तते । वीति॑ । ह्व॒या॒म॒है॒ । इति॑ । ब्रह्म॑ । ग॒न्ध॒र्वाः । अव॑दन्न् । अगा॑यन्न् । दे॒वाः । सा । दे॒वान् । गाय॑तः । उ॒पाव॑र्त॒तेत्यु॑प-आव॑र्तत । तस्मा᳚त् । गाय॑न्तम् । स्त्रियः॑ । का॒म॒य॒न्ते॒ । कामु॑काः । ए॒न॒म् । स्त्रियः॑ । भ॒व॒न्ति॒ । यः । ए॒वम् । वेद॑ । अथो॒ इति॑ । यः । ए॒वम् । वि॒द्वान् । अपीति॑ । जन्ये॑षु । भव॑ति । तेभ्यः॑ । ए॒व । द॒द॒ति॒ । उ॒त । यत् । ब॒हुत॑या॒ इति॑ ब॒हु - त॒याः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}