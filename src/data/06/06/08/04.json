{
  "id": "TS 6.6.8.4",
  "classification": {
    "kanda": "6",
    "prasna": "6",
    "anuvaka": "8",
    "panchasat": "4"
  },
  "header": "TS 6.6.8.4",
  "panchasatInfo": " 33 ",
  "padaCount": 39,
  "samhita": "ज्योति॑र्द्धत्ते॒ ज्योति॑ष्मन्तोऽस्मा इ॒मे लो॒का भ॑वन्ति स॒माव॑द्-वीर्यानेनान् कुरुत ए॒तान्. वै ग्रहा᳚न् ब॒बां-वि॒श्वव॑यसा-ववित्तां॒ ताभ्या॑मि॒मे लो॒काः परा᳚ञ्चश्चा॒र्वाञ्च॑श्च॒ प्राभु॒र्यस्यै॒वं ॅवि॒दुष॑ ए॒ते ग्रहा॑ गृ॒ह्यन्ते॒ प्रास्मा॑ इ॒मे लो॒काः परा᳚ञ्चश्चा॒र्वाञ्च॑श्च भान्ति ॥",
  "pada": "ज्योतिः॑ । ध॒त्ते॒ । ज्योति॑ष्मन्तः । अ॒स्मै॒ । इ॒मे । लो॒काः । भ॒व॒न्ति॒ । स॒माव॑द्वीर्या॒निति॑ स॒माव॑त् - वी॒र्या॒न् । ए॒ना॒न् । कु॒रु॒ते॒ । ए॒तान् । वै । ग्रहान्॑ । बं॒बावि॒श्वव॑यसा॒विति॑ बं॒बा - वि॒श्वव॑यसौ । अ॒वि॒त्ता॒म् । ताभ्या᳚म् । इ॒मे । लो॒काः । परा᳚ञ्चः । च॒ । अ॒र्वाञ्चः॑ । च॒ । प्रेति॑ । अ॒भुः॒ । यस्य॑ । ए॒वम् । वि॒दुषः॑ । ए॒ते । ग्रहाः᳚ । गृ॒ह्यन्ते᳚ । प्रेति॑ । अ॒स्मै॒ । इ॒मे । लो॒काः । परा᳚ञ्चः । च॒ । अ॒र्वाञ्चः॑ । च॒ । भा॒न्ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}