{
  "id": "TS 6.6.8.1",
  "classification": {
    "kanda": "6",
    "prasna": "6",
    "anuvaka": "8",
    "panchasat": "1"
  },
  "header": "TS 6.6.8.1",
  "panchasatInfo": " 30",
  "padaCount": 50,
  "samhita": "दे॒वा वा इ॑न्द्रि॒यं ॅवी॒र्यां᳚(1॒) ॅव्य॑भजन्त॒ ततो॒ यद॒त्यशि॑ष्यत॒ तद॑तिग्रा॒ह्या॑ अभव॒न् तद॑तिग्रा॒ह्या॑णा-मतिग्राह्य॒त्वं ॅयद॑तिग्रा॒ह्या॑ गृ॒ह्यन्त॑ इन्द्रि॒यमे॒व तद्-वी॒र्यं॑ ॅयज॑मान आ॒त्मन् ध॑त्ते॒ तेज॑ आग्ने॒येने᳚न्द्रि॒य-मै॒न्द्रेण॑ ब्रह्मवर्च॒सꣳ सौ॒र्येणो॑प॒स्तंभ॑नं॒ ॅवा ए॒तद्-य॒ज्ञ्स्य॒ यद॑तिग्रा॒ह्या᳚श्च॒क्रे पृ॒ष्ठानि॒ यत् पृष्ठ्ये॒ न गृ॑ह्णी॒यात् प्राञ्चं॑ ॅय॒ज्ञ्ं पृ॒ष्ठानि॒ सꣳ शृ॑णीयु॒र्यदु॒क्थ्ये॑- [  ]",
  "pada": "दे॒वाः । वै । इ॒न्द्रि॒यम् । वी॒र्य᳚म् । वीति॑ । अ॒भ॒ज॒न्त॒ । ततः॑ । यत् । अ॒त्यशि॑ष्य॒तेत्य॑ति - अशि॑ष्यत । तत् । अ॒ति॒ग्रा॒ह्या॑ इत्य॑ति-ग्रा॒ह्याः᳚ । अ॒भ॒व॒न्न् । तत् । अ॒ति॒ग्रा॒ह्या॑णा॒मित्य॑ति - ग्रा॒ह्या॑णाम् । अ॒ति॒ग्रा॒ह्य॒त्वमित्य॑तिग्राह्य - त्वम् । यत् । अ॒ति॒ग्रा॒ह्या॑ इत्य॑ति-ग्रा॒ह्याः᳚ । गृ॒ह्यन्ते᳚ । इ॒न्द्रि॒यम् । ए॒व । तत् । वी॒र्य᳚म् । यज॑मानः । आ॒त्मन्न् । ध॒त्ते॒ । तेजः॑ । आ॒ग्ने॒येन॑ । इ॒न्द्रि॒यम् । ऐ॒न्द्रेण॑ । ब्र॒ह्म॒व॒र्च॒समिति॑ ब्रह्म - व॒र्च॒सम् । सौ॒र्येण॑ । उ॒प॒स्तंभ॑न॒मित्यु॑प - स्तंभ॑नम् । वै । ए॒तत् । य॒ज्ञस्य॑ । यत् । अ॒ति॒ग्रा॒ह्या॑ इत्य॑ति - ग्रा॒ह्याः᳚ । च॒क्रे इति॑ । पृ॒ष्ठानि॑ । यत् । पृष्ठ्ये᳚ । न । गृ॒ह्णी॒यात् । प्राञ्च᳚म् । य॒ज्ञम् । पृ॒ष्ठानि॑ । समिति॑ । शृ॒णी॒युः॒ । यत् । उ॒क्थ्ये᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}