{
  "id": "TS 6.6.8.2",
  "classification": {
    "kanda": "6",
    "prasna": "6",
    "anuvaka": "8",
    "panchasat": "2"
  },
  "header": "TS 6.6.8.2",
  "panchasatInfo": " 31",
  "padaCount": 50,
  "samhita": "गृह्णी॒यात् प्र॒त्यञ्चं॑ ॅय॒ज्ञ्म॑तिग्रा॒ह्याः᳚ सꣳ शृ॑णीयुर्विश्व॒जिति॒ सर्व॑पृष्ठे ग्रहीत॒व्या॑ य॒ज्ञ्स्य॑ सवीर्य॒त्वाय॑ प्र॒जाप॑तिर्दे॒वेभ्यो॑ य॒ज्ञान् व्यादि॑श॒थ् स प्रि॒यास्त॒नूरप॒ न्य॑धत्त॒ तद॑तिग्रा॒ह्या॑ अभव॒न् वित॑नु॒स्तस्य॑ य॒ज्ञ् इत्या॑हु॒र्य-स्या॑तिग्रा॒ह्या॑ न गृ॒ह्यन्त॒ इत्यप्य॑ग्निष्टो॒मे ग्र॑हीत॒व्या॑ य॒ज्ञ्स्य॑ सतनु॒त्वाय॑ दे॒वता॒ वै सर्वाः᳚ स॒दृशी॑रास॒न् ता न व्या॒वृत॑-मगच्छ॒न् ते दे॒वा- [  ]",
  "pada": "गृ॒ह्णी॒यात् । प्र॒त्यञ्च᳚म् । य॒ज्ञम् । अ॒ति॒ग्रा॒ह्या॑ इत्य॑ति - ग्रा॒ह्याः᳚ । समिति॑ । शृ॒णी॒युः॒ । वि॒श्व॒जितीति॑ विश्व - जिति॑ । सर्व॑पृष्ठ॒ इति॒ सर्व॑ - पृ॒ष्ठे॒ । ग्र॒ही॒त॒व्याः᳚ । य॒ज्ञस्य॑ । स॒वी॒र्य॒त्वायेति॑ सवीर्य-त्वाय॑ । प्र॒जाप॑ति॒रिति॑ प्र॒जा - प॒तिः॒ । दे॒वेभ्यः॑ । य॒ज्ञान् । व्यादि॑श॒दिति॑ वि - आदि॑शत् । सः । प्रि॒याः । त॒नूः । अप॑ । नीति॑ । अ॒ध॒त्त॒ । तत् । अ॒ति॒ग्रा॒ह्या॑ इत्य॑ति-ग्रा॒ह्याः᳚ । अ॒भ॒व॒न्न् । वित॑नु॒रिति॒ वि-त॒नुः॒ । तस्य॑ । य॒ज्ञः । इति॑ । आ॒हुः॒ । यस्य॑ । अ॒ति॒ग्रा॒ह्या॑ इत्य॑ति - ग्रा॒ह्याः᳚ । न । गृ॒ह्यन्ते᳚ । इति॑ । अपीति॑ । अ॒ग्नि॒ष्टो॒म इत्य॑ग्नि - स्तो॒मे । ग्र॒ही॒त॒व्याः᳚ । य॒ज्ञस्य॑ । स॒त॒नु॒त्वायेति॑ सतनु - त्वाय॑ । दे॒वताः᳚ । वै । सर्वाः᳚ । स॒दृशीः᳚ । आ॒स॒न्न् । ताः । न । व्या॒वृत॒मिति॑ वि-आ॒वृत᳚म् । अ॒ग॒च्छ॒न्न् । ते । दे॒वाः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}