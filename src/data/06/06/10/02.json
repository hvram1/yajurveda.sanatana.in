{
  "id": "TS 6.6.10.2",
  "classification": {
    "kanda": "6",
    "prasna": "6",
    "anuvaka": "10",
    "panchasat": "2"
  },
  "header": "TS 6.6.10.2",
  "panchasatInfo": " 37",
  "padaCount": 70,
  "samhita": "-व प्रति॑ तिष्ठति॒ यो वा अꣳ॒॒शोरा॒यत॑नं॒ ॅवेदा॒ऽऽयत॑नवान् भवति वामदे॒व्यमिति॒ साम॒ तद्वा अ॑स्या॒ऽऽ*यत॑नं॒ मन॑सा॒ गाय॑मानो गृह्णात्या॒यत॑नवाने॒व भ॑वति॒ यद॑द्ध्व॒र्युरꣳ॒॒शुं गृ॒ह्णन् नार्द्धये॑दु॒भाभ्यां॒ नर्द्ध्ये॑ताद्ध्व॒र्यवे॑ च॒ यज॑मानाय च॒ यद॒र्द्धये॑-दु॒भाभ्या॑-मृद्ध्ये॒तान॑वानं गृह्णाति॒ सैवास्यर्द्धि॒र॒. हिर॑ण्यम॒भि व्य॑नित्य॒ ( )-मृतं॒ ॅवै हिर॑ण्य॒मायुः॑ प्रा॒ण आयु॑षै॒वामृत॑म॒भि धि॑नोति श॒तमा॑नं भवति श॒तायुः॒ पुरु॑षः श॒तेन्द्रि॑य॒ आयु॑ष्ये॒वेन्द्रि॒ये प्रति॑ तिष्ठति ॥",
  "pada": "ए॒व । प्रतीति॑ । ति॒ष्ठ॒ति॒ । यः । वै । अꣳ॒॒शोः । आ॒यत॑न॒मित्या᳚-यत॑नम् । वेद॑ । आ॒यत॑नवा॒नित्या॒यत॑न - वा॒न् । भ॒व॒ति॒ । वा॒म॒दे॒व्यमिति॑ वाम - दे॒व्यम् । इति॑ । साम॑ । तत् । वै । अ॒स्य॒ । आ॒यत॑न॒मित्या᳚ - यत॑नम् । मन॑सा । गाय॑मानः । गृ॒ह्णा॒ति॒ । आ॒यत॑नवा॒नित्या॒यत॑न - वा॒न् । ए॒व । भ॒व॒ति॒ । यत् । अ॒द्ध्व॒र्युः । अꣳ॒॒शुम् । गृ॒ह्णन्न् । न । अ॒र्द्धये᳚त् । उ॒भाभ्या᳚म् । न । ऋ॒द्ध्ये॒त॒ । अ॒द्ध्व॒र्यवे᳚ । च॒ । यज॑मानाय । च॒ । यत् । अ॒र्द्धये᳚त् । उ॒भाभ्या᳚म् । ऋ॒द्ध्ये॒त॒ । अन॑वान॒मित्यन॑व - अ॒न॒म् । गृ॒ह्णा॒ति॒ । सा । ए॒व । अ॒स्य॒ । ऋद्धिः॑ । हिर॑ण्यम् । अ॒भि । वीति॑ । अ॒नि॒ति॒ ( ) । अ॒मृत᳚म् । वै । हिर॑ण्यम् । आयुः॑ । प्रा॒ण इति॑ प्र-अ॒नः । आयु॑षा । ए॒व । अ॒मृत᳚म् । अ॒भीति॑ । धि॒नो॒ति॒ । श॒तमा॑न॒मिति॑ श॒त - मा॒न॒म् । भ॒व॒ति॒ । श॒तायु॒रिति॑ श॒त - आ॒युः॒ । पुरु॑षः । श॒तेन्द्रि॑य॒ इति॑ श॒त-इ॒न्द्रि॒यः॒ । आयु॑षि । ए॒व । इ॒न्द्रि॒ये । प्रतीति॑ । ति॒ष्ठ॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}