{
  "id": "TS 6.6.2.2",
  "classification": {
    "kanda": "6",
    "prasna": "6",
    "anuvaka": "2",
    "panchasat": "2"
  },
  "header": "TS 6.6.2.2",
  "panchasatInfo": " 7",
  "padaCount": 50,
  "samhita": "त्रय॑ इ॒मे लो॒का इ॒माने॒व लो॒कान् प्री॑णाति॒ यज्ञ्॑ य॒ज्ञ्ं ग॑च्छ य॒ज्ञ्प॑तिं ग॒च्छेत्या॑ह य॒ज्ञ्प॑तिमे॒वैनं॑ गमयति॒ स्वां ॅयोनिं॑ ग॒च्छेत्या॑ह॒ स्वामे॒वैनं॒ ॅयोनिं॑ गमयत्ये॒ष ते॑ य॒ज्ञो य॑ज्ञ्पते स॒हसू᳚क्तवाकः सु॒वीर॒ इत्या॑ह॒ यज॑मान ए॒व वी॒र्यं॑ दधाति वासि॒ष्ठो ह॑ सात्यह॒व्यो दे॑वभा॒गं प॑प्रच्छ॒ यथ् सृञ्ज॑यान् बहुया॒जिनोऽयी॑यजो य॒ज्ञे- [  ]",
  "pada": "त्रयः॑ । इ॒मे । लो॒काः । इ॒मान् । ए॒व । लो॒कान् । प्री॒णा॒ति॒ । यज्ञ॑ । य॒ज्ञम् । ग॒च्छ॒ । य॒ज्ञप॑ति॒मिति॑ य॒ज्ञ - प॒ति॒म् । ग॒च्छ॒ । इति॑ । आ॒ह॒ । य॒ज्ञप॑ति॒मिति॑ य॒ज्ञ - प॒ति॒म् । ए॒व । ए॒न॒म् । ग॒म॒य॒ति॒ । स्वाम् । योनि᳚म् । ग॒च्छ॒ । इति॑ । आ॒ह॒ । स्वाम् । ए॒व । ए॒न॒म् । योनि᳚म् । ग॒म॒य॒ति॒ । ए॒षः । ते॒ । य॒ज्ञः । य॒ज्ञ॒प॒त॒ इति॑ यज्ञ - प॒ते॒ । स॒हसू᳚क्तवाक॒ इति॑ स॒हसू᳚क्त - वा॒कः॒ । सु॒वीर॒ इति॑ सु - वीरः॑ । इति॑ । आ॒ह॒ । यज॑माने । ए॒व । वी॒र्य᳚म् । द॒धा॒ति॒ । वा॒सि॒ष्ठः । ह॒ । सा॒त्य॒ह॒व्य इति॑ सात्य - ह॒व्यः । दे॒व॒भा॒गमिति॑ देव - भा॒गम् । प॒प्र॒च्छ॒ । यत् । सृञ्ज॑यान् । ब॒हु॒या॒जिन॒ इति॑ बहु - या॒जिनः॑ । अयी॑यजः । य॒ज्ञे । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}