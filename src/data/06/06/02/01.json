{
  "id": "TS 6.6.2.1",
  "classification": {
    "kanda": "6",
    "prasna": "6",
    "anuvaka": "2",
    "panchasat": "1"
  },
  "header": "TS 6.6.2.1",
  "panchasatInfo": " 6",
  "padaCount": 50,
  "samhita": "स॒मि॒ष्ट॒ य॒जूꣳषि॑ जुहोति य॒ज्ञ्स्य॒ समि॑ष्ट्यै॒ यद्वै य॒ज्ञ्स्य॑ क्रू॒रं ॅयद्-विलि॑ष्टं॒ ॅयद॒त्येति॒ यन्नात्येति॒ यद॑तिक॒रोति॒ यन्नापि॑ क॒रोति॒ तदे॒व तैः प्री॑णाति॒ नव॑ जुहोति॒ नव॒ वै पुरु॑षे प्रा॒णाः पुरु॑षेण य॒ज्ञ्ः संमि॑तो॒ यावा॑ने॒व य॒ज्ञ्स्तं प्री॑णाति॒ षड् ऋग्मि॑याणि जुहोति॒ षड्वा ऋ॒तव॑ ऋ॒तूने॒व प्री॑णाति॒ त्रीणि॒ यजूꣳ॑षि॒- [  ]",
  "pada": "स॒मि॒ष्ट॒य॒जूꣳषीति॑ समिष्ट - य॒जूꣳषि॑ । जु॒हो॒ति॒ । य॒ज्ञस्य॑ । समि॑ष्ट्या॒ इति॒ सं - इ॒ष्ट्यै॒ । यत् । वै । य॒ज्ञस्य॑ । क्रू॒रम् । यत् । विलि॑ष्ट॒मिति॒ वि - लि॒ष्ट॒म् । यत् । अ॒त्येतीत्य॑ति - एति॑ । यत् । न । अ॒त्येतीत्य॑ति - एति॑ । यत् । अ॒ति॒क॒रोतीत्य॑ति - क॒रोति॑ । यत् । न । अपीति॑ । क॒रोति॑ । तत् । ए॒व । तैः । प्री॒णा॒ति॒ । नव॑ । जु॒हो॒ति॒ । नव॑ । वै । पुरु॑षे । प्रा॒णा इति॑ प्र - अ॒नाः । पुरु॑षेण । य॒ज्ञः । सम्मि॑त॒ इति॒ सं - मि॒तः॒ । यावान्॑ । ए॒व । य॒ज्ञः । तम् । प्री॒णा॒ति॒ । षट् । ऋग्मि॑याणि । जु॒हो॒ति॒ । षट् । वै । ऋ॒तवः॑ । ऋ॒तून् । ए॒व । प्री॒णा॒ति॒ । त्रीणि॑ । यजूꣳ॑षि । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}