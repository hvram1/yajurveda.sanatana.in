{
  "id": "TS 6.6.11.2",
  "classification": {
    "kanda": "6",
    "prasna": "6",
    "anuvaka": "11",
    "panchasat": "2"
  },
  "header": "TS 6.6.11.2",
  "panchasatInfo": " 39",
  "padaCount": 50,
  "samhita": "न प्राभ॑व॒त् त ए॒तꣳ षो॑ड॒शिन॑मपश्य॒न् तम॑गृह्णत॒ ततो॒ वै तेभ्यः॑ सुव॒र्गो लो॒कः प्राभ॑व॒द्यथ् षो॑ड॒शी गृ॒ह्यते॑ सुव॒र्गस्य॑ लो॒कस्या॒भिजि॑त्या॒ इन्द्रो॒ वै दे॒वाना॑मानुजाव॒र आ॑सी॒थ् स प्र॒जाप॑ति॒मुपा॑धाव॒त् तस्मा॑ ए॒तꣳ षो॑ड॒शिनं॒ प्राय॑च्छ॒त् तम॑गृह्णीत॒ ततो॒ वै सोऽग्रं॑ दे॒वता॑नां॒ पर्यै॒द्-यस्यै॒वं ॅवि॒दुषः॑ षोड॒शी गृ॒ह्यते- [  ]",
  "pada": "न । प्रेति॑ । अ॒भ॒व॒त् । ते । ए॒तम् । षो॒ड॒शिन᳚म् । अ॒प॒श्य॒न्न् । तम् । अ॒गृ॒ह्ण॒त॒ । ततः॑ । वै । तेभ्यः॑ । सु॒व॒र्ग इति॑ सुवः - गः । लो॒कः । प्रेति॑ । अ॒भ॒व॒त् । यत् । षो॒ड॒शी । गृ॒ह्यते᳚ । सु॒व॒र्गस्येति॑ सुवः-गस्य॑ । लो॒कस्य॑ । अ॒भिजि॑त्या॒ इत्य॒भि - जि॒त्यै॒ । इन्द्रः॑ । वै । दे॒वाना᳚म् । आ॒नु॒जा॒व॒र इत्या॑नु - जा॒व॒रः । आ॒सी॒त् । सः । प्र॒जाप॑ति॒मिति॑ प्र॒जा - प॒ति॒म् । उपेति॑ । अ॒धा॒व॒त् । तस्मै᳚ । ए॒तम् । षो॒ड॒शिन᳚म् । प्रेति॑ । अ॒य॒च्छ॒त् । तम् । अ॒गृ॒ह्णी॒त॒ । ततः॑ । वै । सः । अग्र᳚म् । दे॒वता॑नाम् । परीति॑ । ऐ॒त् । यस्य॑ । ए॒वम् । वि॒दुषः॑ । षो॒ड॒शी । गृ॒ह्यते᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}