{
  "id": "TS 6.6.11.3",
  "classification": {
    "kanda": "6",
    "prasna": "6",
    "anuvaka": "11",
    "panchasat": "3"
  },
  "header": "TS 6.6.11.3",
  "panchasatInfo": " 40",
  "padaCount": 50,
  "samhita": "ऽग्र॑मे॒व स॑मा॒नानां॒ पर्ये॑ति प्रातस्सव॒ने गृ॑ह्णाति॒ वज्रो॒ वै षो॑ड॒शी वज्रः॑ प्रातस्सव॒नꣳ स्वादे॒वैनं॒ ॅयोने॒र्निगृ॑ह्णाति॒ सव॑नेसवने॒ऽभि गृ॑ह्णाति॒ सव॑नाथ्सवनादे॒वैनं॒ प्र ज॑नयति तृतीयसव॒ने प॒शुका॑मस्य गृह्णीया॒द्-वज्रो॒ वै षो॑ड॒शी प॒शव॑स्तृतीयसव॒नं ॅवज्रे॑णै॒वास्मै॑ तृतीयसव॒नात् प॒शूनव॑ रुन्धे॒ नोक्थ्ये॑ गृह्णीयात् प्र॒जा वै प॒शव॑ उ॒क्थानि॒ यदु॒क्थ्ये॑- [  ]",
  "pada": "अग्र᳚म् । ए॒व । स॒मा॒नाना᳚म् । परीति॑ । ए॒ति॒ । प्रा॒त॒स्स॒व॒न इति॑ प्रातः - स॒व॒ने । गृ॒ह्णा॒ति॒ । वज्रः॑ । वै । षो॒ड॒शी । वज्रः॑ । प्रा॒त॒स्स॒व॒नमिति॑ प्रातः - स॒व॒नम् । स्वात् । ए॒व । ए॒न॒म् । योनेः᳚ । निरिति॑ । गृ॒ह्णा॒ति॒ । सव॑नेसवन॒ इति॒ सव॑ने - स॒व॒ने॒ । अ॒भीति॑ । गृ॒ह्णा॒ति॒ । सव॑नाथ्सवना॒दिति॒ सव॑नात् - स॒व॒ना॒त् । ए॒व । ए॒न॒म् । प्रेति॑ । ज॒न॒य॒ति॒ । तृ॒ती॒य॒स॒व॒न इति॑ तृतीय - स॒व॒ने । प॒शुका॑म॒स्येति॑ प॒शु - का॒म॒स्य॒ । गृ॒ह्णी॒या॒त् । वज्रः॑ । वै । षो॒ड॒शी । प॒शवः॑ । तृ॒ती॒य॒स॒व॒नमिति॑ तृतीय - स॒व॒नम् । वज्रे॑ण । ए॒व । अ॒स्मै॒ । तृ॒ती॒य॒स॒व॒नादिति॑ तृतीय - स॒व॒नात् । प॒शून् । अवेति॑ । रु॒न्धे॒ । न । उ॒क्थ्ये᳚ । गृ॒ह्णी॒या॒त् । प्र॒जेति॑ प्र - जा । वै । प॒शवः॑ । उ॒क्थानि॑ । यत् । उ॒क्थ्ये᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}