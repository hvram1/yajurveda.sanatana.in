{
  "id": "TS 6.6.11.5",
  "classification": {
    "kanda": "6",
    "prasna": "6",
    "anuvaka": "11",
    "panchasat": "5"
  },
  "header": "TS 6.6.11.5",
  "panchasatInfo": " 42",
  "padaCount": 50,
  "samhita": "-पा᳚प्नोति॒ कनी॑याꣳसि॒ वै दे॒वेषु॒ छन्दाꣳ॒॒स्यास॒न्-ज्यायाꣳ॒॒-स्यसु॑रेषु॒ ते दे॒वाः कनी॑यसा॒ छन्द॑सा॒ ज्यायः॒ छन्दो॒ऽभि व्य॑शꣳस॒न् ततो॒ वै तेऽसु॑राणां ॅलो॒कम॑वृञ्जत॒ यत् कनी॑यसा॒ छन्द॑सा॒ ज्यायः॒ छन्दो॒ऽभिवि॒शꣳस॑ति॒ भ्रातृ॑व्यस्यै॒व तल्लो॒कं ॅवृ॑ङ्क्ते॒ षड॒क्षरा॒ण्यति॑ रेचयन्ति॒ षड् वा ऋ॒तव॑ ऋ॒तूने॒व प्री॑णाति च॒त्वारि॒ पूर्वा॒ण्यव॑ कल्पयन्ति॒- [  ]",
  "pada": "उपेति॑ । आ॒प्नो॒ति॒ । कनी॑याꣳसि । वै । दे॒वेषु॑ । छन्दाꣳ॑सि । आसन्न्॑ । ज्यायाꣳ॑सि । असु॑रेषु । ते । दे॒वाः । कनी॑यसा । छन्द॑सा । ज्यायः॑ । छन्दः॑ । अ॒भि । वीति॑ । अ॒शꣳ॒॒स॒न्न् । ततः॑ । वै । ते । असु॑राणाम् । लो॒कम् । अ॒वृ॒ञ्ज॒त॒ । यत् । कनी॑यसा । छन्द॑सा । ज्यायः॑ । छन्दः॑ । अ॒भीति॑ । वि॒शꣳस॒तीति॑ वि - शꣳस॑ति । भ्रातृ॑व्यस्य । ए॒व । तत् । लो॒कम् । वृ॒ङ्क्ते॒ । षट् । अ॒क्षरा॑णि । अतीति॑ । रे॒च॒य॒न्ति॒ । षट् । वै । ऋ॒तवः॑ । ऋ॒तून् । ए॒व । प्री॒णा॒ति॒ । च॒त्वारि॑ । पूर्वा॑णि । अवेति॑ । क॒ल्प॒य॒न्ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}