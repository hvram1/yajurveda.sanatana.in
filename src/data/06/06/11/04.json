{
  "id": "TS 6.6.11.4",
  "classification": {
    "kanda": "6",
    "prasna": "6",
    "anuvaka": "11",
    "panchasat": "4"
  },
  "header": "TS 6.6.11.4",
  "panchasatInfo": " 41",
  "padaCount": 50,
  "samhita": "गृह्णी॒यात् प्र॒जां प॒शून॑स्य॒ निर्द॑हेदतिरा॒त्रे प॒शुका॑मस्य गृह्णीया॒द्-वज्रो॒ वै षो॑ड॒शी वज्रे॑णै॒वास्मै॑ प॒शून॑व॒रुद्ध्य॒ रात्रि॑-यो॒परि॑ष्टा-च्छमय॒त्यप्य॑ग्निष्टो॒मे रा॑ज॒न्य॑स्य गृह्णीयाद्-व्या॒वृत्का॑मो॒ हि रा॑ज॒न्यो॑ यज॑ते सा॒ह्न ए॒वास्मै॒ वज्रं॑ गृह्णाति॒ स ए॑नं॒ ॅवज्रो॒ भूत्या॑ इन्धे॒ निर्वा॑ दह-त्येकविꣳ॒॒शꣳ स्तो॒त्रं भ॑वति॒ प्रति॑ष्ठित्यै॒ हरि॑वच्छस्यत॒ इन्द्र॑स्य प्रि॒यं धामो- [  ]",
  "pada": "गृ॒ह्णी॒यात् । प्र॒जामिति॑ प्र - जाम् । प॒शून् । अ॒स्य॒ । निरिति॑ । द॒हे॒त् । अ॒ति॒रा॒त्र इत्य॑ति - रा॒त्रे । प॒शुका॑म॒स्येति॑ प॒शु - का॒म॒स्य॒ । गृ॒ह्णी॒या॒त् । वज्रः॑ । वै । षो॒ड॒शी । वज्रे॑ण । ए॒व । अ॒स्मै॒ । प॒शून् । अ॒व॒रुद्ध्येत्य॑व - रुद्ध्य॑ । रात्रि॑या । उ॒परि॑ष्टात् । श॒म॒य॒ति॒ । अपीति॑ । अ॒ग्नि॒ष्टो॒म इत्य॑ग्नि - स्तो॒मे । रा॒ज॒न्य॑स्य । गृ॒ह्णी॒या॒त् । व्या॒वृत्का॑म॒ इति॑ व्या॒वृत् - का॒मः॒ । हि । रा॒ज॒न्यः॑ । यज॑ते । सा॒ह्न इति॑ स - अ॒ह्ने । ए॒व । अ॒स्मै॒ । वज्र᳚म् । गृ॒ह्णा॒ति॒ । सः । ए॒न॒म् । वज्रः॑ । भूत्यै᳚ । इ॒न्धे॒ । निरिति॑ । वा॒ । द॒ह॒ति॒ । ए॒क॒विꣳ॒॒शमित्ये॑क-विꣳ॒॒शम् । स्तो॒त्रम् । भ॒व॒ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । हरि॑व॒दिति॒ हरि॑ - व॒त् । श॒स्य॒ते॒ । इन्द्र॑स्य । प्रि॒यम् । धाम॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}