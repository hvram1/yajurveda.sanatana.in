{
  "id": "TS 6.6.1.4",
  "classification": {
    "kanda": "6",
    "prasna": "6",
    "anuvaka": "1",
    "panchasat": "4"
  },
  "header": "TS 6.6.1.4",
  "panchasatInfo": " 4",
  "padaCount": 50,
  "samhita": "मृषि॑मार्.षे॒यमित्या॑है॒ष वै ब्रा᳚ह्म॒ण ऋषि॑रार्.षे॒यो यः शु॑श्रु॒वान् तस्मा॑दे॒वमा॑ह॒ वि सुवः॒ पश्य॒ व्य॑न्तरि॑क्ष॒मित्या॑ह सुव॒र्गमे॒वैनं॑ ॅलो॒कं ग॑मयति॒ यत॑स्व सद॒स्यै॑रित्या॑ह मित्र॒त्वाया॒स्मद्दा᳚त्रा देव॒त्रा ग॑च्छत॒ मधु॑मतीः प्रदा॒तार॒मा वि॑श॒तेत्या॑ह व॒यमि॒ह प्र॑दा॒तारः॒ स्मो᳚ऽस्मान॒मुत्र॒ मधु॑मती॒रा वि॑श॒तेति॒- [  ]",
  "pada": "ऋषि᳚म् । आ॒र्॒.षे॒यम् । इति॑ । आ॒ह॒ । ए॒षः । वै । ब्रा॒ह्म॒णः । ऋषिः॑ । आ॒र्॒.षे॒यः । यः । शु॒श्रु॒वान् । तस्मा᳚त् । ए॒वम् । आ॒ह॒ । वीति॑ । सुवः॑ । पश्य॑ । वीति॑ । अ॒न्तरि॑क्षम् । इति॑ । आ॒ह॒ । सु॒व॒र्गमिति॑ सुवः-गम् । ए॒व । ए॒न॒म् । लो॒कम् । ग॒म॒य॒ति॒ । यत॑स्व । स॒द॒स्यैः᳚ । इति॑ । आ॒ह॒ । मि॒त्र॒त्वायेति॑ मित्र - त्वाय॑ । अ॒स्मद्दा᳚त्रा॒ इत्य॒स्मत् - दा॒त्राः॒ । दे॒व॒त्रेति॑ देव - त्रा । ग॒च्छ॒त॒ । मधु॑मती॒रिति॒ मधु॑ - म॒तीः॒ । प्र॒दा॒तार॒मिति॑ प्र - दा॒तार᳚म् । एति॑ । वि॒श॒त॒ । इति॑ । आ॒ह॒ । व॒यम् । इ॒ह । प्र॒दा॒तार॒ इति॑ प्र - दा॒तारः॑ । स्मः । अ॒स्मान् । अ॒मुत्र॑ । मधु॑मती॒रिति॒ मधु॑ - म॒तीः॒ । एति॑ । वि॒श॒त॒ । इति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}