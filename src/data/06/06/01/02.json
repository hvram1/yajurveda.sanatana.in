{
  "id": "TS 6.6.1.2",
  "classification": {
    "kanda": "6",
    "prasna": "6",
    "anuvaka": "1",
    "panchasat": "2"
  },
  "header": "TS 6.6.1.2",
  "panchasatInfo": " 2",
  "padaCount": 50,
  "samhita": "हु॒त्वोद्-गृ॑ह्णाति सुव॒र्गमे॒वैनं॑ ॅलो॒कं ग॑मयति रू॒पेण॑ वो रू॒पम॒भ्यैमीत्या॑ह रू॒पेण॒ ह्या॑साꣳ रू॒पम॒भ्यैति॒ यद्धिर॑ण्येन तु॒थो वो॑ वि॒श्ववे॑दा॒ वि भ॑ज॒त्वित्या॑ह तु॒थो ह॑ स्म॒ वै वि॒श्ववे॑दा दे॒वानां॒ दक्षि॑णा॒ वि भ॑जति॒ तेनै॒वैना॒ वि भ॑जत्ये॒ तत् ते॑ अग्ने॒ राध॒- [  ]",
  "pada": "हु॒त्वा । उदिति॑ । गृ॒ह्णा॒ति॒ । सु॒व॒र्गमिति॑ सुवः - गम् । ए॒व । ए॒न॒म् । लो॒कम् । ग॒म॒य॒ति॒ । रू॒पेण॑ । वः॒ । रू॒पम् । अ॒भि । एति॑ । ए॒मि॒ । इति॑ । आ॒ह॒ । रू॒पेण॑ । हि । आ॒सा॒म् । रू॒पम् । अ॒भि । एति॑ । *एति॑ । यत् । हिर॑ण्येन । तु॒थः । वः॒ । वि॒श्ववे॑दा॒ इति॑ वि॒श्व - वे॒दाः॒ । वीति॑ । भ॒ज॒तु॒ । इति॑ । आ॒ह॒ । तु॒थः । ह॒ । स्म॒ । वै । वि॒श्ववे॑दा॒ इति॑ वि॒श्व - वे॒दाः॒ । दे॒वाना᳚म् । दक्षि॑णाः । वीति॑ । भ॒ज॒ति॒ । तेन॑ । ए॒व । ए॒नाः॒ । वीति॑ । भ॒ज॒ति॒ । ए॒तत् । ते॒ । अ॒ग्ने॒ । राधः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}