{
  "id": "TS 6.6.1.5",
  "classification": {
    "kanda": "6",
    "prasna": "6",
    "anuvaka": "1",
    "panchasat": "5"
  },
  "header": "TS 6.6.1.5",
  "panchasatInfo": " 5",
  "padaCount": 38,
  "samhita": "वावैतदा॑ह॒ हिर॑ण्यं ददाति॒ ज्योति॒र्वै हिर॑ण्यं॒ ज्योति॑रे॒व पु॒रस्ता᳚द्धत्ते सुव॒र्गस्य॑ लो॒कस्यानु॑ख्यात्या अ॒ग्नीधे॑ ददात्य॒ग्निमु॑खाने॒वर्तून् प्री॑णाति ब्र॒ह्मणे॑ ददाति॒ प्रसू᳚त्यै॒ होत्रे॑ ददात्या॒त्मा वा ए॒ष य॒ज्ञ्स्य॒ यद्धोता॒ऽऽत्मान॑मे॒व य॒ज्ञ्स्य॒ दक्षि॑णाभिः॒ सम॑र्द्धयति ॥",
  "pada": "वाव । ए॒तत् । आ॒ह॒ । हिर॑ण्यम् । द॒दा॒ति॒ । ज्योतिः॑ । वै । हिर॑ण्यम् । ज्योतिः॑ । ए॒व । पु॒रस्ता᳚त् । ध॒त्ते॒ । सु॒व॒र्गस्येति॑ सुवः - गस्य॑ । लो॒कस्य॑ । अनु॑ख्यात्या॒ इत्यनु॑ - ख्या॒त्यै॒ । अ॒ग्नीध॒ इत्य॑ग्नि - इधे᳚ । द॒दा॒ति॒ । अ॒ग्निमु॑खा॒नित्य॒ग्नि - मु॒खा॒न् । ए॒व । ऋ॒तून् । प्री॒णा॒ति॒ । ब्र॒ह्मणे᳚ । द॒दा॒ति॒ । प्रसू᳚त्या॒ इति॒ प्र-सू॒त्यै॒ । होत्रे᳚ । द॒दा॒ति॒ । आ॒त्मा । वै । ए॒षः । य॒ज्ञस्य॑ । यत् । होता᳚ । आ॒त्मान᳚म् । ए॒व । य॒ज्ञस्य॑ । दक्षि॑णाभिः । समिति॑ । अ॒र्द्ध॒य॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}