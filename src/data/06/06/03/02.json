{
  "id": "TS 6.6.3.2",
  "classification": {
    "kanda": "6",
    "prasna": "6",
    "anuvaka": "3",
    "panchasat": "2"
  },
  "header": "TS 6.6.3.2",
  "panchasatInfo": " 10",
  "padaCount": 50,
  "samhita": "-स्यप॑ हन्ति॒ पुरु॑षःपुरुषो नि॒धन॒मुपै॑ति॒ पुरु॑षःपुरुषो॒ हि र॑क्ष॒स्वी रक्ष॑सा॒मप॑हत्या उ॒रुꣳ हि राजा॒ वरु॑णश्च॒कारेत्या॑ह॒ प्रति॑ष्ठित्यै श॒तं ते॑ राजन् भि॒षजः॑ स॒हस्र॒मित्या॑ह भेष॒जमे॒वास्मै॑ करोत्य॒भिष्ठि॑तो॒ वरु॑णस्य॒ पाश॒ इत्या॑ह वरुणपा॒शमे॒वाभि ति॑ष्ठति ब॒र्॒.हिर॒भि जु॑हो॒त्याहु॑तीनां॒ प्रति॑ष्ठित्या॒ अथो॑ अग्नि॒वत्ये॒व जु॑हो॒त्यप॑ बर्.हिषः प्रया॒जान्- [  ]",
  "pada": "अपेति॑ । ह॒न्ति॒ । पुरु॑षःपुरुष॒ इति॒ पुरु॑षः - पु॒रु॒षः॒ । नि॒धन॒मिति॑ नि - धन᳚म् । उपेति॑ । ए॒ति॒ । पुरु॑षःपुरुष॒ इति॒ पुरु॑षः - पु॒रु॒षः॒ । हि । र॒क्ष॒स्वी । रक्ष॑साम् । अप॑हत्या॒ इत्यप॑ - ह॒त्यै॒ । उ॒रुम् । हि । राजा᳚ । वरु॑णः । च॒कार॑ । इति॑ । आ॒ह॒ । प्रति॑ष्ठित्या॒ इति॒ प्रति॑-स्थि॒त्यै॒ । श॒तम् । ते॒ । रा॒ज॒न्न् । भि॒षजः॑ । स॒हस्र᳚म् । इति॑ । आ॒ह॒ । भे॒ष॒जम् । ए॒व । अ॒स्मै॒ । क॒रो॒ति॒ । अ॒भिष्ठि॑त॒ इत्य॒भि - स्थि॒तः॒ । वरु॑णस्य । पाशः॑ । इति॑ । आ॒ह॒ । व॒रु॒ण॒पा॒शमिति॑ वरुण - पा॒शम् । ए॒व । अ॒भीति॑ । ति॒ष्ठ॒ति॒ । ब॒र्॒.हिः । अ॒भीति॑ । जु॒हो॒ति॒ । आहु॑तीना॒मित्या - हु॒ती॒ना॒म् । प्रति॑ष्ठित्या॒ इति॒ प्रति॑ - स्थि॒त्यै॒ । अथो॒ इति॑ । अ॒ग्नि॒वतीत्य॑ग्नि - वति॑ । ए॒व । जु॒हो॒ति॒ । अप॑बर्.हिष॒ इत्यप॑ - ब॒र॒.हि॒षः॒ । प्र॒या॒जानिति॑ प्र - या॒जान् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}