{
  "id": "TS 6.6.3.5",
  "classification": {
    "kanda": "6",
    "prasna": "6",
    "anuvaka": "3",
    "panchasat": "5"
  },
  "header": "TS 6.6.3.5",
  "panchasatInfo": " 13",
  "padaCount": 62,
  "samhita": "सोमो॒ यद्-भि॑न्दू॒नां भ॒क्षये᳚त् पशु॒मान्थ्-स्या॒द्-वरु॑ण॒-स्त्वे॑नं गृह्णीया॒द्यन्न भ॒क्षये॑दप॒शुः स्या॒न्नैनं॒ ॅवरु॑णो गृह्णीया-दुप॒स्पृश्य॑मे॒व प॑शु॒मान् भ॑वति॒ नैनं॒ ॅवरु॑णो गृह्णाति॒ प्रति॑युतो॒ वरु॑णस्य॒ पाश॒ इत्या॑ह वरुणपा॒शादे॒व निर्मु॑च्य॒ते ऽप्र॑तीक्ष॒मा य॑न्ति॒ वरु॑णस्या॒न्तर्.हि॑त्या॒ एधो᳚ऽस्येधिषी॒मही-त्या॑ह स॒मिधै॒वाग्निं न॑म॒स्यन्त॑ ( ) उ॒पाय॑न्ति॒ तेजो॑ऽसि॒ तेजो॒ मयि॑ धे॒हीत्या॑ह॒ तेज॑ ए॒वाऽऽत्मन् ध॑त्ते ॥",
  "pada": "सोमः॑ । यत् । भि॒न्दू॒नाम् । भ॒क्षये᳚त् । प॒शु॒मानिति॑ पशु - मान् । स्या॒त् । वरु॑णः । तु । ए॒न॒म् । गृ॒ह्णी॒या॒त् । यत् । न । भ॒क्षये᳚त् । अ॒प॒शुः । स्या॒त् । न । ए॒न॒म् । वरु॑णः । गृ॒ह्णी॒या॒त् । उ॒प॒स्पृश्य॒मित्यु॑प - स्पृश्य᳚म् । ए॒व । प॒शु॒मानिति॑ पशु - मान् । भ॒व॒ति॒ । न । ए॒न॒म् । वरु॑णः । गृ॒ह्णा॒ति॒ । प्रति॑युत॒ इति॒ प्रति॑ - यु॒तः॒ । वरु॑णस्य । पाशः॑ । इति॑ । आ॒ह॒ । व॒रु॒ण॒पा॒शादिति॑ वरुण - पा॒शात् । ए॒व । निरिति॑ । मु॒च्य॒ते॒ । अप्र॑तीक्ष॒मित्यप्र॑ति - ई॒क्ष॒म् । एति॑ । य॒न्ति॒ । वरु॑णस्य । अ॒न्तर्.हि॑त्या॒ इत्य॒न्तः - हि॒त्यै॒ । एधः॑ । अ॒सि॒ । ए॒धि॒षी॒महि॑ । इति॑ । आ॒ह॒ । स॒मिधेति॑ सम् - इधा᳚ । ए॒व । अ॒ग्निम् । न॒म॒स्यन्तः॑ ( ) । उ॒पाय॒न्तीत्यु॑प - आय॑न्ति । तेजः॑ । अ॒सि॒ । तेजः॑ । मयि॑ । धे॒हि॒ । इति॑ । आ॒ह॒ । तेजः॑ । ए॒व । आ॒त्मन्न् । ध॒त्ते॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}