{
  "id": "TS 6.6.3.4",
  "classification": {
    "kanda": "6",
    "prasna": "6",
    "anuvaka": "3",
    "panchasat": "4"
  },
  "header": "TS 6.6.3.4",
  "panchasatInfo": " 12",
  "padaCount": 50,
  "samhita": "ऋ॒तुष्वे॒व प्रति॑ तिष्ठ॒-त्यव॑भृथ-निचङ्कु॒णेत्या॑ह यथोदि॒तमे॒व वरु॑ण॒मव॑ यजते समु॒द्रे ते॒ हृद॑य-म॒फ्स्व॑न्तरित्या॑ह समु॒द्रे ह्य॑न्तर्वरु॑णः॒ सं त्वा॑ विश॒-न्त्वोष॑धी-रु॒ताऽऽ*प॒ इत्या॑हा॒द्भि-रे॒वैन॒मोष॑धीभिः स॒म्यञ्चं॑ दधाति॒ देवी॑राप ए॒ष वो॒ गर्भ॒ इत्या॑ह यथाय॒जुरे॒वैतत् प॒शवो॒ वै- [  ]",
  "pada": "ऋ॒तुषु॑ । ए॒व । प्रतीति॑ । ति॒ष्ठ॒ति॒ । अव॑भृ॒थेत्यव॑ - भृ॒थ॒ । नि॒च॒ङ्कु॒णेति॑ नि - च॒ङ्कु॒ण॒ । इति॑ । आ॒ह॒ । य॒थो॒दि॒तमिति॑ यथा - उ॒दि॒तम् । ए॒व । वरु॑णम् । अवेति॑ । य॒ज॒ते॒ । स॒मु॒द्रे । ते॒ । हृद॑यम् । अ॒फ्स्वित्य॑प्-सु । अ॒न्तः । इति॑ । आ॒ह॒ । स॒मु॒द्रे । हि । अ॒न्तः । वरु॑णः । समिति॑ । त्वा॒ । वि॒श॒न्तु॒ । ओष॑धीः । उ॒त । आपः॑ । इति॑ । आ॒ह॒ । अ॒द्भिरित्य॑त्-भिः । ए॒व । ए॒न॒म् । ओष॑धीभि॒रित्योष॑धि - भिः॒ । स॒म्यञ्च᳚म् । द॒धा॒ति॒ । देवीः᳚ । आ॒पः॒ । ए॒षः । वः॒ । गर्भः॑ । इति॑ । आ॒ह॒ । य॒था॒य॒जुरिति॑ यथा - य॒जुः । ए॒व । ए॒तत् । प॒शवः॑ । वै । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}