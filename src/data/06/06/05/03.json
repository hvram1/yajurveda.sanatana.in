{
  "id": "TS 6.6.5.3",
  "classification": {
    "kanda": "6",
    "prasna": "6",
    "anuvaka": "5",
    "panchasat": "3"
  },
  "header": "TS 6.6.5.3",
  "panchasatInfo": " 22",
  "padaCount": 50,
  "samhita": "पु॒रस्ता॑दै॒न्द्रस्य॑ वैश्वदे॒वमा ल॑भते वैश्वदे॒वं ॅवा अन्न॒मन्न॑मे॒व पु॒रस्ता᳚द्धत्ते॒ तस्मा᳚त् पु॒रस्ता॒दन्न॑मद्यत ऐ॒न्द्रमा॒लभ्य॑ मारु॒तमा ल॑भते॒ विड् वै म॒रुतो॒ विश॑मे॒वास्मा॒ अनु॑ बद्ध्नाति॒ यदि॑ का॒मये॑त॒ योऽव॑गतः॒ सोऽप॑ रुद्ध्यतां॒ ॅयोऽप॑रुद्धः॒ सोऽव॑ गच्छ॒त्वित्यै॒न्द्रस्य॑ लो॒के वा॑रु॒णमा ल॑भेत वारु॒णस्य॑ लो॒क ऐ॒न्द्रं- [  ]",
  "pada": "पु॒रस्ता᳚त् । ऐ॒न्द्रस्य॑ । वै॒श्व॒दे॒वमिति॑ वैश्व - दे॒वम् । एति॑ । ल॒भ॒ते॒ । वै॒श्व॒दे॒वमिति॑ वैश्व - दे॒वम् । वै । अन्न᳚म् । अन्न᳚म् । ए॒व । पु॒रस्ता᳚त् । ध॒त्ते॒ । तस्मा᳚त् । पु॒रस्ता᳚त् । अन्न᳚म् । अ॒द्य॒ते॒ । ऐ॒न्द्रम् । आ॒लभ्येत्या᳚-लभ्य॑ । मा॒रु॒तम् । एति॑ । ल॒भ॒ते॒ । विट् । वै । म॒रुतः॑ । विश᳚म् । ए॒व । अ॒स्मै॒ । अन्विति॑ । ब॒द्ध्ना॒ति॒ । यदि॑ । का॒मये॑त । यः । अव॑गत॒ इत्यव॑ - ग॒तः॒ । सः । अपेति॑ । रु॒द्ध्य॒ता॒म् । यः । अप॑रुद्ध॒ इत्यप॑- रु॒द्धः॒ । सः । अवेति॑ । ग॒च्छ॒तु॒ । इति॑ । ऐ॒न्द्रस्य॑ । लो॒के । वा॒रु॒णम् । एति॑ । ल॒भे॒त॒ । वा॒रु॒णस्य॑ । लो॒के । ऐ॒न्द्रम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}