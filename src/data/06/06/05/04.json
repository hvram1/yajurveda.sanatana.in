{
  "id": "TS 6.6.5.4",
  "classification": {
    "kanda": "6",
    "prasna": "6",
    "anuvaka": "5",
    "panchasat": "4"
  },
  "header": "TS 6.6.5.4",
  "panchasatInfo": " 23 ",
  "padaCount": 37,
  "samhita": "ॅय ए॒वाव॑गतः॒ सोऽप॑ रुद्ध्यते॒ योऽप॑रुद्धः॒ सोऽव॑ गच्छति॒ यदि॑ का॒मये॑त प्र॒जा मु॑ह्येयु॒रिति॑ प॒शून् व्यति॑षजेत् प्र॒जा ए॒व मो॑हयति॒ यद॑भिवाह॒तो॑ऽपां ॅवा॑रु॒णमा॒लभे॑त प्र॒जा वरु॑णो गृह्णीयाद्-दक्षिण॒त उद॑ञ्च॒मा ल॑भतेऽपवाह॒तो॑ऽपां प्र॒जाना॒-मव॑रुण ग्राहाय ॥",
  "pada": "यः । ए॒व । अव॑गत॒ इत्यव॑ - ग॒तः॒ । सः । अपेति॑ । रु॒द्ध्य॒ते॒ । यः । अप॑रुद्ध॒ इत्यप॑-रु॒द्धः॒ । सः । अवेति॑ । ग॒च्छ॒ति॒ । यदि॑ । का॒मये॑त । प्र॒जा इति॑ प्र - जाः । मु॒ह्ये॒युः॒ । इति॑ । प॒शून् । व्यति॑षजे॒दिति॑ वि - अति॑षजेत् । प्र॒जा इति॑ प्र - जाः । ए॒व । मो॒ह॒य॒ति॒ । यत् । अ॒भि॒वा॒ह॒त इत्य॑भि - वा॒ह॒तः । अ॒पाम् । वा॒रु॒णम् । आ॒लभे॒तेत्या᳚ - लभे॑त । प्र॒जा इति॑ प्र - जाः । वरु॑णः । गृ॒ह्णी॒या॒त् । द॒क्षि॒ण॒तः । उद॑ञ्चम् । एति॑ । ल॒भ॒ते॒ । अ॒प॒वा॒ह॒त इत्य॑प - वा॒ह॒तः । अ॒पाम् । प्र॒जाना॒मिति॑ प्र - जाना᳚म् । अव॑रुणग्राहा॒येत्यव॑रुण - ग्रा॒हा॒य॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}