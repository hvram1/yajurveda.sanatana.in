{
  "id": "TS 6.6.7.2",
  "classification": {
    "kanda": "6",
    "prasna": "6",
    "anuvaka": "7",
    "panchasat": "2"
  },
  "header": "TS 6.6.7.2",
  "panchasatInfo": " 27",
  "padaCount": 50,
  "samhita": "-क्षन्ते प॒वित्रं॒ ॅवै सौ॒म्य आ॒त्मान॑मे॒व प॑वयन्ते॒ य आ॒त्मानं॒ न प॑रि॒पश्ये॑दि॒तासुः॑ स्यादभिद॒दिं कृ॒त्वाऽवे᳚क्षेत॒ तस्मि॒न॒. ह्या᳚त्मानं॑ परि॒पश्य॒त्यथो॑ आ॒त्मान॑मे॒व प॑वयते॒ यो ग॒तम॑नाः॒ स्याथ् सोऽवे᳚क्षेत॒ यन्मे॒ मनः॒ परा॑गतं॒ ॅयद्वा॑ मे॒ अप॑रागतं । राज्ञा॒ सोमे॑न॒ तद्व॒यम॒स्मासु॑ धारयाम॒सीति॒ मन॑ ए॒वात्मन् दा॑धार॒- [  ]",
  "pada": "ई॒क्ष॒न्ते॒ । प॒वित्र᳚म् । वै । सौ॒म्यः । आ॒त्मान᳚म् । ए॒व । प॒व॒य॒न्ते॒ । यः । आ॒त्मान᳚म् । न । प॒रि॒पश्ये॒दिति॑ परि-पश्ये᳚त् । इ॒तासु॒रिती॒त-अ॒सुः॒ । स्या॒त् । अ॒भि॒द॒दिमित्य॑भि - द॒दिम् । कृ॒त्वा । अवेति॑ । ई॒क्षे॒त॒ । तस्मिन्न्॑ । हि । आ॒त्मान᳚म् । प॒रि॒पश्य॒तीति॑ परि - पश्य॑ति । अथो॒ इति॑ । आ॒त्मान᳚म् । ए॒व । प॒व॒य॒ते॒ । यः । ग॒तम॑ना॒ इति॑ ग॒त - म॒नाः॒ । स्यात् । सः । अवेति॑ । ई॒क्षे॒त॒ । यत् । मे॒ । मनः॑ । परा॑गत॒मिति॒ परा᳚-ग॒त॒म् । यत् । वा॒ । मे॒ । अप॑रागत॒मित्यप॑रा-ग॒त॒म् ।  । राज्ञा᳚ । सोमे॑न । तत् । व॒यम् । अ॒स्मासु॑ । धा॒र॒या॒म॒सि॒ । इति॑ । मनः॑ । ए॒व । आ॒त्मन्न् । दा॒धा॒र॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}