{
  "id": "TS 6.6.7.3",
  "classification": {
    "kanda": "6",
    "prasna": "6",
    "anuvaka": "7",
    "panchasat": "3"
  },
  "header": "TS 6.6.7.3",
  "panchasatInfo": " 28",
  "padaCount": 50,
  "samhita": "न ग॒तम॑ना भव॒त्यप॒ वै तृ॑तीयसव॒ने य॒ज्ञ्ः क्रा॑मतीजा॒ना-दनी॑जानम॒भ्या᳚-ग्नावैष्ण॒व्यर्चा घृ॒तस्य॑ यजत्य॒ग्निः सर्वा॑ दे॒वता॒ विष्णु॑र्य॒ज्ञो दे॒वता᳚श्चै॒व य॒ज्ञ्ं च॑ दाधारोपाꣳ॒॒शु य॑जति मिथुन॒त्वाय॑ ब्रह्मवा॒दिनो॑ वदन्ति मि॒त्रो य॒ज्ञ्स्य॒ स्वि॑ष्टं ॅयुवते॒ वरु॑णो॒ दुरि॑ष्टं॒ क्व॑ तर्.हि॑ य॒ज्ञ्ः क्व॑ यज॑मानो भव॒तीति॒ यन्मै᳚त्रावरु॒णीं ॅव॒शामा॒लभ॑ते मि॒त्रेणै॒व- [  ]",
  "pada": "न । ग॒तम॑ना॒ इति॑ ग॒त - म॒नाः॒ । भ॒व॒ति॒ । अपेति॑ । वै । तृ॒ती॒य॒स॒व॒न इति॑ तृतीय - स॒व॒ने । य॒ज्ञः । क्रा॒म॒ति॒ । ई॒जा॒नात् । अनी॑जानम् । अ॒भीति॑ । आ॒ग्ना॒वै॒ष्ण॒व्येत्या᳚ग्ना - वै॒ष्ण॒व्या । ऋ॒चा । घृ॒तस्य॑ । य॒ज॒ति॒ । अ॒ग्निः । सर्वाः᳚ । दे॒वताः᳚ । विष्णुः॑ । य॒ज्ञः । दे॒वताः᳚ । च॒ । ए॒व । य॒ज्ञम् । च॒ । दा॒धा॒र॒ । उ॒पा॒ꣴ॒श्वित्यु॑प - अꣳ॒॒शु । य॒ज॒ति॒ । मि॒थु॒न॒त्वायेति॑ मिथुन - त्वाय॑ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । मि॒त्रः । य॒ज्ञस्य॑ । स्वि॑ष्ट॒मिति॒ सु-इ॒ष्ट॒म् । यु॒व॒ते॒ । वरु॑णः । दुरि॑ष्ट॒मिति॒ दुः - इ॒ष्ट॒म् । *क्व॑ । तर्.हि॑ । य॒ज्ञः । *क्व॑ । यज॑मानः । भ॒व॒ति॒ । इति॑ । यत् । मै॒त्रा॒व॒रु॒णीमिति॑ मैत्रा - व॒रु॒णीम् । व॒शाम् । आ॒लभ॑त॒ इत्या᳚ - लभ॑ते । मि॒त्रेण॑ । ए॒व । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}