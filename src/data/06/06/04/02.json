{
  "id": "TS 6.6.4.2",
  "classification": {
    "kanda": "6",
    "prasna": "6",
    "anuvaka": "4",
    "panchasat": "2"
  },
  "header": "TS 6.6.4.2",
  "panchasatInfo": " 15",
  "padaCount": 50,
  "samhita": "अनु॑ प॒शव॒ उप॑ तिष्ठन्ते पशु॒माने॒व भ॑वति॒ व्यति॑षजे॒दित॑रान् प्र॒जयै॒वैनं॑ प॒शुभि॒र्व्यति॑षजति॒ यं का॒मये॑त प्र॒मायु॑कः स्या॒दिति॑ गर्त॒मितं॒ तस्य॑ मिनुयादुत्तरा॒र्द्ध्यं॑ ॅवर्.षि॑ष्ठ॒मथ॒ ह्रसी॑याꣳसमे॒षा वै ग॑र्त॒मिद्यस्यै॒वं मि॒नोति॑ ता॒जक् प्र मी॑यते दक्षिणा॒र्द्ध्यं॑ ॅवर्.षि॑ष्ठं मिनुयाथ् सुव॒र्गका॑म॒स्याथ॒ ह्रसी॑याꣳस-मा॒क्रम॑णमे॒व तथ् सेतुं॒ ॅयज॑मानः कुरुते सुव॒र्गस्य॑ लो॒कस्य॒ सम॑ष्ट्यै॒- [  ]",
  "pada": "अन्विति॑ । प॒शवः॑ । उपेति॑ । ति॒ष्ठ॒न्ते॒ । प॒शु॒मानिति॑ पशु - मान् । ए॒व । भ॒व॒ति॒ । व्यति॑षजे॒दिति॑ वि - अति॑षजेत् । इत॑रान् । प्र॒जयेति॑ प्र - जया᳚ । ए॒व । ए॒न॒म् । प॒शुभि॒रिति॑ प॒शु - भिः॒ । व्यति॑षज॒तीति॑ वि - अति॑षजति । यम् । का॒मये॑त । प्र॒मायु॑क॒ इति॑ प्र - मायु॑कः । स्या॒त् । इति॑ । ग॒र्त॒मित॒मिति॑ गर्त - मित᳚म् । तस्य॑ । मि॒नु॒या॒त् । उ॒त्त॒रा॒र्द्ध्य॑मित्यु॑त्तर - अ॒र्द्ध्य᳚म् । वर्.षि॑ष्ठम् । अथ॑ । ह्रसी॑याꣳसम् । ए॒षा । वै । ग॒र्त॒मिदिति॑ गर्त - मित् । यस्य॑ । ए॒वम् । मि॒नोति॑ । ता॒जक् । प्रेति॑ । मी॒य॒ते॒ । द॒क्षि॒णा॒र्द्ध्य॑मिति॑ दक्षिण - अ॒र्द्ध्य᳚म् । वर्.षि॑ष्ठम् । मि॒नु॒या॒त् । सु॒व॒र्गका॑म॒स्येति॑ सुव॒र्ग - का॒म॒स्य॒ । अथ॑ । ह्रसी॑याꣳसम् । आ॒क्रम॑ण॒मित्या᳚ - क्रम॑णम् । ए॒व । तत् । सेतु᳚म् । यज॑मानः । कु॒रु॒ते॒ । सु॒व॒र्गस्येति॑ सुवः - गस्य॑ । लो॒कस्य॑ । सम॑ष्ट्या॒ इति॒ सं - अ॒ष्ट्यै॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}