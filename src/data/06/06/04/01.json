{
  "id": "TS 6.6.4.1",
  "classification": {
    "kanda": "6",
    "prasna": "6",
    "anuvaka": "4",
    "panchasat": "1"
  },
  "header": "TS 6.6.4.1",
  "panchasatInfo": " 14",
  "padaCount": 50,
  "samhita": "स्फ्येन॒ वेदि॒मुद्ध॑न्ति रथा॒क्षेण॒ वि मि॑मीते॒ यूपं॑ मिनोति त्रि॒वृत॑मे॒व वज्रꣳ॑ स॒भृंत्य॒ भ्रातृ॑व्याय॒ प्र ह॑रति॒ स्तृत्यै॒ यद॑न्तर्वे॒दि मि॑नु॒याद्-दे॑वलो॒कम॒भि ज॑ये॒द्-यद्-ब॑हिर्वे॒दि म॑नुष्य लो॒कं ॅवे᳚द्य॒न्तस्य॑ स॒न्धौ मि॑नोत्यु॒भयो᳚-र्लो॒कयो॑-र॒भिजि॑त्या॒ उप॑रसंमितां मिनुयात् पितृलो॒कका॑मस्य रश॒नस॑मिंतां मनुष्यलो॒कका॑मस्य च॒षाल॑-संमितामिन्द्रि॒य का॑मस्य॒ सर्वा᳚न्थ् स॒मान् प्र॑ति॒ष्ठाका॑मस्य॒ ये त्रयो॑ मद्ध्य॒मास्तान्थ् स॒मान् प॒शुका॑मस्यै॒तान्. वा- [  ]",
  "pada": "स्फ्येन॑ । वेदि᳚म् । उदिति॑ । ह॒न्ति॒ । र॒था॒क्षेणेति॑ रथ-अ॒क्षेण॑ । वीति॑ । मि॒मी॒ते॒ । यूप᳚म् । मि॒नो॒ति॒ । त्रि॒वृत॒मिति॑ त्रि - वृत᳚म् । ए॒व । वज्र᳚म् । सं॒भृत्येति॑ सं - भृत्य॑ । भ्रातृ॑व्याय । प्रेति॑ । ह॒र॒ति॒ । स्तृत्यै᳚ । यत् । अ॒न्त॒र्वे॒दीत्य॑न्तः - वे॒दि । मि॒नु॒यात् । दे॒व॒लो॒कमिति॑ देव - लो॒कम् । अ॒भीति॑ । ज॒ये॒त् । यत् । ब॒हि॒र्वे॒दीति॑ बहिः - वे॒दि । म॒नु॒ष्य॒लो॒कमिति॑ मनुष्य - लो॒कम् । वे॒द्य॒न्तस्येति॑ वेदि - अ॒न्तस्य॑ । स॒न्धाविति॑ सं - धौ । मि॒नो॒ति॒ । उ॒भयोः᳚ । लो॒कयोः᳚ । अ॒भिजि॑त्या॒ इत्य॒भि - जि॒त्यै॒ । उप॑रसम्मिता॒मित्युप॑र - स॒म्मि॒ता॒म् । मि॒नु॒या॒त् । पि॒तृ॒लो॒कका॑म॒स्येति॑ पितृलो॒क - का॒म॒स्य॒ । र॒श॒नस॑म्मिता॒मिति॑ रश॒न - स॒म्मि॒ता॒म् । म॒नु॒ष्य॒लो॒कका॑म॒स्येति॑ मनुष्यलो॒क - का॒म॒स्य॒ । च॒षाल॑सम्मिता॒मिति॑ च॒षाल॑ - स॒म्मि॒ता॒म् । इ॒न्द्रि॒यका॑म॒स्येती᳚न्द्रि॒य - का॒म॒स्य॒ । सर्वान्॑ । स॒मान् । प्र॒ति॒ष्ठाका॑म॒स्येति॑ प्रति॒ष्ठा - का॒म॒स्य॒ । ये । त्रयः॑ । म॒द्ध्य॒माः । तान् । स॒मान् । प॒शुका॑म॒स्येति॑ प॒शु - का॒म॒स्य॒ । ए॒तान् । वै । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}