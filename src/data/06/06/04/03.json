{
  "id": "TS 6.6.4.3",
  "classification": {
    "kanda": "6",
    "prasna": "6",
    "anuvaka": "4",
    "panchasat": "3"
  },
  "header": "TS 6.6.4.3",
  "panchasatInfo": " 16",
  "padaCount": 50,
  "samhita": "यदेक॑स्मि॒न॒. यूपे॒ द्वे र॑श॒ने प॑रि॒व्यय॑ति॒ तस्मा॒देको॒ द्वे जा॒ये वि॑न्दते॒ यन्नैकाꣳ॑ रश॒नां द्वयो॒र्यूप॑योः परि॒व्यय॑ति॒ तस्मा॒न्नैका॒ द्वौ पती॑ विन्दते॒ यं का॒मये॑त॒ स्त्र्य॑स्य जाये॒तेत्यु॑पा॒न्ते तस्य॒ व्यति॑षजे॒थ् स्त्र्ये॑वास्य॑ जायते॒ यं का॒मये॑त॒ पुमा॑नस्य जाये॒तेत्या॒न्तं तस्य॒ प्र वे᳚ष्टये॒त् पुमा॑ने॒वास्य॑- [  ]",
  "pada": "यत् । एक॑स्मिन्न् । यूपे᳚ । द्वे इति॑ । र॒श॒ने इति॑ । प॒रि॒व्यय॒तीति॑ परि - व्यय॑ति । तस्मा᳚त् । एकः॑ । द्वे इति॑ । जा॒ये इति॑ । वि॒न्द॒ते॒ । यत् । न । एका᳚म् । र॒श॒नाम् । द्वयोः᳚ । यूप॑योः । प॒रि॒व्यय॒तीति॑ परि - व्यय॑ति । तस्मा᳚त् । न । एका᳚ । द्वौ । पती॒ इति॑ । वि॒न्द॒ते॒ । यम् । का॒मये॑त । स्त्री । अ॒स्य॒ । जा॒ये॒त॒ । इति॑ । उ॒पा॒न्त इत्यु॑प - अ॒न्ते । तस्य॑ । व्यति॑षजे॒दिति॑ वि - अति॑षजेत् । स्त्री । ए॒व । अ॒स्य॒ । जा॒य॒ते॒ । यम् । का॒मये॑त । पुमान्॑ । अ॒स्य॒ । जा॒ये॒त॒ । इति॑ । आ॒न्तमित्या᳚ - अ॒न्तम् । तस्य॑ । प्रेति॑ । वे॒ष्ट॒ये॒त् । पुमान्॑ । ए॒व । अ॒स्य॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}