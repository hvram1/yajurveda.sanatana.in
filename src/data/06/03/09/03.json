{
  "id": "TS 6.3.9.3",
  "classification": {
    "kanda": "6",
    "prasna": "3",
    "anuvaka": "9",
    "panchasat": "3"
  },
  "header": "TS 6.3.9.3",
  "panchasatInfo": " 47",
  "padaCount": 50,
  "samhita": "द्वेष्टि॒ यश्चै॑नं॒ द्वेष्टि॒ तावु॒भाव॑ध॒मं तमो॑ नयती॒षे त्वेति॑ व॒पामुत्खि॑दती॒च्छत॑ इव॒ ह्ये॑ष यो यज॑ते॒ यदु॑पतृ॒न्द्याद्-रु॒द्रो᳚ऽस्य प॒शून् घातु॑कः स्या॒द् यन्नोप॑तृ॒न्द्या-दय॑ता स्या-द॒न्ययो॑पतृ॒णत्त्य॒न्यया॒ न धृत्यै॑ घृ॒तेन॑ द्यावापृथिवी॒ प्रोर्ण्वा॑था॒मित्या॑ह॒ द्यावा॑पृथि॒वी ए॒व रसे॑नान॒क्त्यच्छि॑न्नो॒- [  ]",
  "pada": "द्वेष्टि॑ । यः । च॒ । ए॒न॒म् । द्वेष्टि॑ । तौ । उ॒भौ । अ॒ध॒मम् । तमः॑ । न॒य॒ति॒ । इ॒षे । त्वा॒ । इति॑ । व॒पाम् । उदिति॑ । खि॒द॒ति॒ । इ॒च्छते᳚ । इ॒व॒ । हि । ए॒षः । यः । यज॑ते । यत् । उ॒प॒तृ॒न्द्यादित्यु॑प - तृ॒न्द्यात् । रु॒द्रः । अ॒स्य॒ । प॒शून् । घातु॑कः । स्या॒त् । यत् । न । उ॒प॒तृ॒न्द्यादित्यु॑प - तृ॒न्द्यात् । अय॑ता । स्या॒त् । अ॒न्यया᳚ । उ॒प॒तृ॒णत्तीत्यु॑प - तृ॒णत्ति॑ । अ॒न्यया᳚ । न । धृत्यै᳚ । घृ॒तेन॑ । द्या॒वा॒पृ॒थि॒वी॒ इति॑ द्यावा-पृ॒थि॒वी॒ । प्रेति॑ । ऊ॒र्ण्वा॒था॒म् । इति॑ । आ॒ह॒ । द्यावा॑पृथि॒वी इति॒ द्यावा᳚ - पृ॒थि॒वी । ए॒व । रसे॑न । अ॒न॒क्ति॒ । अच्छि॑न्नः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}