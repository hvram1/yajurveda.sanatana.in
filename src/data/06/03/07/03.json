{
  "id": "TS 6.3.7.3",
  "classification": {
    "kanda": "6",
    "prasna": "3",
    "anuvaka": "7",
    "panchasat": "3"
  },
  "header": "TS 6.3.7.3",
  "panchasatInfo": " 38",
  "padaCount": 50,
  "samhita": "मासाः᳚ संॅवथ्स॒रः सं॑ॅवथ्स॒रमे॒व प्री॑णा॒त्यथो॑ संॅवथ्स॒रमे॒वास्मा॒ उप॑ दधाति सुव॒र्गस्य॑ लो॒कस्य॒ सम॑ष्ट्यै॒ शिरो॒ वा ए॒तद् य॒ज्ञ्स्य॒ यदा॑घा॒रो᳚ऽग्निः सर्वा॑ दे॒वता॒ यदा॑घा॒र-मा॑घा॒रय॑ति शीर्.ष॒त ए॒व य॒ज्ञ्स्य॒ यज॑मानः॒ सर्वा॑ दे॒वता॒ अव॑ रुन्धे॒ शिरो॒ वा ए॒तद् य॒ज्ञ्स्य॒ यदा॑घा॒र आ॒त्मा प॒शुरा॑घा॒रमा॒घार्य॑ प॒शुꣳ सम॑नक्त्या॒त्मन्ने॒व य॒ज्ञ्स्य॒- [  ]",
  "pada": "मासाः᳚ । सं॒ॅव॒थ्स॒र इति॑ सं-व॒थ्स॒रः । सं॒ॅव॒थ्स॒रमिति॑ सं-व॒थ्स॒रम् । ए॒व । प्री॒णा॒ति॒ । अथो॒ इति॑ । सं॒ॅव॒थ्स॒रमिति॑ सं - व॒थ्स॒रम् । ए॒व । अ॒स्मै॒ । उपेति॑ । द॒धा॒ति॒ । सु॒व॒र्गस्येति॑ सुवः - गस्य॑ । लो॒कस्य॑ । सम॑ष्ट्या॒ इति॒ सं - अ॒ष्ट्यै॒ । शिरः॑ । वै । ए॒तत् । य॒ज्ञस्य॑ । यत् । आ॒घा॒र इत्या᳚ - घा॒रः । अ॒ग्निः । सर्वाः᳚ । दे॒वताः᳚ । यत् । आ॒घा॒रमित्या᳚-घा॒रम् । आ॒घा॒रय॒तीत्या᳚-घा॒रय॑ति । शी॒र्॒.ष॒तः । ए॒व । य॒ज्ञस्य॑ । यज॑मानः । सर्वाः᳚ । दे॒वताः᳚ । अवेति॑ । रु॒न्धे॒ । शिरः॑ । वै । ए॒तत् । य॒ज्ञस्य॑ । यत् । आ॒घा॒र इत्या᳚ - घा॒रः । आ॒त्मा । प॒शुः । आ॒घा॒रमित्या᳚ - घा॒रम् । आ॒घार्येत्या᳚ - घार्य॑ । प॒शुम् । समिति॑ । अ॒न॒क्ति॒ । आ॒त्मन्न् । ए॒व । य॒ज्ञस्य॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}