{
  "id": "TS 6.3.1.1",
  "classification": {
    "kanda": "6",
    "prasna": "3",
    "anuvaka": "1",
    "panchasat": "1"
  },
  "header": "TS 6.3.1.1",
  "panchasatInfo": " 1",
  "padaCount": 50,
  "samhita": "चात्वा॑ला॒द्-धिष्णि॑या॒नुप॑ वपति॒ योनि॒र्वै य॒ज्ञ्स्य॒ चात्वा॑लं ॅय॒ज्ञ्स्य॑ सयोनि॒त्वाय॑ दे॒वा वै य॒ज्ञ्ं परा॑ऽजयन्त॒ तमाग्नी᳚द्ध्रा॒त् पुन॒रपा॑जयन्ने॒तद्वै य॒ज्ञ्स्या-प॑राजितं॒ ॅयदाग्नी᳚द्ध्रं॒ ॅयदाग्नी᳚द्ध्रा॒द्धिष्णि॑यान्. वि॒हर॑ति॒ यदे॒व  य॒ज्ञ्स्या-प॑राजितं॒ तत॑ ए॒वैनं॒ पुन॑स्तनुते परा॒जित्ये॑व॒ खलु॒ वा ए॒ते य॑न्ति॒ ये ब॑हिष्पवमा॒नꣳ सर्प॑न्ति बहिष्पवमा॒ने स्तु॒त- [  ]",
  "pada": "चात्वा॑लात् । धिष्णि॑यान् । उपेति॑ । व॒प॒ति॒ । योनिः॑ । वै । य॒ज्ञस्य॑ । चात्वा॑लम् । य॒ज्ञस्य॑ । स॒यो॒नि॒त्वायेति॑ सयोनि - त्वाय॑ । दे॒वाः । वै । य॒ज्ञम् । परेति॑ । अ॒ज॒य॒न्त॒ । तम् । आग्नी᳚᳚द्ध्रा॒दित्याग्नि॑ - इ॒द्ध्रा॒त् । पुनः॑ । अपेति॑ । अ॒ज॒य॒न्न् । ए॒तत् । वै । य॒ज्ञस्य॑ । अप॑राजित॒मित्यप॑रा - जि॒त॒म् । यत् । आग्नी᳚द्ध्र॒मित्याग्नि॑ - इ॒द्ध्र॒म् । यत् । आग्नी᳚द्ध्रा॒दित्याग्नि॑ - इ॒द्ध्रा॒त् । धिष्णि॑यान् । वि॒हर॒तीति॑ वि-हर॑ति । यत् । ए॒व । य॒ज्ञस्य॑ । अप॑राजित॒मित्यप॑रा - जि॒त॒म् । ततः॑ । ए॒व । ए॒न॒म् । पुनः॑ । त॒नु॒ते॒ । प॒रा॒जित्येति॑ परा-जित्य॑ । इ॒व॒ । खलु॑ । वै । ए॒ते । य॒न्ति॒ । ये । ब॒हि॒ष्प॒व॒मा॒नमिति॑ बहिः - प॒व॒मा॒नम् । सर्प॑न्ति । ब॒हि॒ष्प॒व॒मा॒न इति॑ बहिः - प॒व॒मा॒ने । स्तु॒ते । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}