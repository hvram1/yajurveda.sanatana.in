{
  "id": "TS 6.3.11.3",
  "classification": {
    "kanda": "6",
    "prasna": "3",
    "anuvaka": "11",
    "panchasat": "3"
  },
  "header": "TS 6.3.11.3",
  "panchasatInfo": " 59",
  "padaCount": 50,
  "samhita": "-मव॑से॒ सखा॒योऽनु॑ त्वा मा॒ता पि॒तरो॑ मद॒न्त्वित्या॒हा-नु॑मतमे॒वैनं॑ मा॒त्रा पि॒त्रा सु॑व॒र्गं ॅलो॒कं ग॑मयत्यर्द्ध॒र्चे व॑साहो॒मं जु॑होत्य॒सौ वा अ॑र्द्ध॒र्च इ॒यम॑र्द्ध॒च इ॒मे ए॒व रसे॑नानक्ति॒ दिशो॑ जुहोति॒ दिश॑ ए॒व रसे॑नान॒क्त्यथो॑ दि॒ग्भ्य ए॒वोर्जꣳ॒॒ रस॒मव॑ रुन्धे प्राणापा॒नौ वा ए॒तौ प॑शू॒नां ॅयत् पृ॑षदा॒ज्यं ॅवा॑नस्प॒त्याः खलु॒- [  ]",
  "pada": "अव॑से । सखा॑यः । अन्विति॑ । त्वा॒ । मा॒ता । पि॒तरः॑ । म॒द॒न्तु॒ । इति॑ । आ॒ह॒ । अनु॑मत॒मित्यनु॑ - म॒त॒म् । ए॒व । ए॒न॒म् । मा॒त्रा । पि॒त्रा । सु॒व॒र्गमिति॑ सुवः - गम् । लो॒कम् । ग॒म॒य॒ति॒ । अ॒र्द्ध॒र्च इत्य॑र्द्ध-ऋ॒चे । व॒सा॒हो॒ममिति॑ वसा - हो॒मम् । जु॒हो॒ति॒ । अ॒सौ । वै । अ॒र्द्ध॒र्च इत्य॑र्द्ध-ऋ॒चः । इ॒यम् । अ॒र्द्ध॒र्च इत्य॑र्द्ध - ऋ॒चः । इ॒मे इति॑ । ए॒व । रसे॑न । अ॒न॒क्ति॒ । दिशः॑ । जु॒हो॒ति॒ । दिशः॑ । ए॒व । रसे॑न । अ॒न॒क्ति॒ । अथो॒ इति॑ । दि॒ग्भ्य इति॑ दिक् - भ्यः । ए॒व । ऊर्ज᳚म् । रस᳚म् । अवेति॑ । रु॒न्धे॒ । प्रा॒णा॒पा॒नाविति॑ प्राण - अ॒पा॒नौ । वै । ए॒तौ । प॒शू॒नाम् । यत् । पृ॒ष॒दा॒ज्यमिति॑ पृषत् - आ॒ज्यम् । वा॒न॒स्प॒त्याः । खलु॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}