{
  "id": "TS 6.3.11.1",
  "classification": {
    "kanda": "6",
    "prasna": "3",
    "anuvaka": "11",
    "panchasat": "1"
  },
  "header": "TS 6.3.11.1",
  "panchasatInfo": " 57",
  "padaCount": 50,
  "samhita": "मेद॑सा॒ स्रुचौ॒ प्रोर्णो॑ति॒ मेदो॑रूपा॒ वै प॒शवो॑ रू॒पमे॒व प॒शुषु॑ दधाति यू॒षन्न॑व॒धाय॒ प्रोर्णो॑ति॒ रसो॒ वा ए॒ष प॑शू॒नां ॅयद्यू रस॑मे॒व प॒शुषु॑ दधाति पा॒र्श्वेन॑ वसाहो॒मं प्रयौ॑ति॒ मद्ध्यं॒ ॅवा ए॒तत् प॑शू॒नां ॅयत् पा॒र्श्वꣳ रस॑ ए॒ष प॑शू॒नां ॅयद्वसा॒ यत् पा॒र्श्वेन॑ वसाहो॒मं प्र॒यौति॑ मद्ध्य॒त ए॒व प॑शू॒नाꣳ रसं॑ दधाति॒ घ्नन्ति॒- [  ]",
  "pada": "मेद॑सा । स्रुचौ᳚ । प्रेति॑ । ऊ॒र्णो॒ति॒ । मेदो॑रूपा॒ इति॒ मेदः॑ - रू॒पाः॒ । वै । प॒शवः॑ । रू॒पम् । ए॒व । प॒शुषु॑ । द॒धा॒ति॒ । यू॒षन्न् । अ॒व॒धायेत्य॑व-धाय॑ । प्रेति॑ । ऊ॒र्णो॒ति॒ । रसः॑ । वै । ए॒षः । प॒शू॒नाम् । यत् । यूः । रस᳚म् । ए॒व । प॒शुषु॑ । द॒धा॒ति॒ । पा॒र्श्वेन॑ । व॒सा॒हो॒ममिति॑ वसा - हो॒मम् । प्रेति॑ । यौ॒ति॒ । मद्ध्य᳚म् । वै । ए॒तत् । प॒शू॒नाम् । यत् । पा॒र्श्वम् । रसः॑ । ए॒षः । प॒शू॒नाम् । यत् । वसा᳚ । यत् । पा॒र्श्वेन॑ । व॒सा॒हो॒ममिति॑ वसा - हो॒मम् । प्र॒यौतीति॑ प्र - यौति॑ । म॒द्ध्य॒तः । ए॒व । प॒शू॒नाम् । रस᳚म् । द॒धा॒ति॒ । घ्नन्ति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}