{
  "id": "TS 6.3.11.6",
  "classification": {
    "kanda": "6",
    "prasna": "3",
    "anuvaka": "11",
    "panchasat": "6"
  },
  "header": "TS 6.3.11.6",
  "panchasatInfo": " 62 ",
  "padaCount": 56,
  "samhita": "पु॒रस्ता॑दसृजत प॒शुं म॑द्ध्य॒तः पृ॑षदा॒ज्यं प॒श्चात् तस्मा॒दाज्ये॑न प्रया॒जा इ॑ज्यन्ते प॒शुना॑ मद्ध्य॒तः पृ॑षदा॒ज्येना॑-नूया॒जा-स्तस्मा॑दे॒तन्मि॒श्रमि॑व पश्चाथ् सृ॒ष्टꣳ ह्येका॑दशानूया॒जान्. य॑जति॒ दश॒ वै प॒शोः प्रा॒णा आ॒त्मैका॑द॒शो यावा॑ने॒व प॒शुस्तमनु॑ यजति॒ घ्नन्ति॒ वा ए॒तत् प॒शुं ॅयथ् स᳚ज्ञ्ं॒पय॑न्ति प्रा॒णापा॒नौ खलु॒ वा ए॒तौ प॑शू॒नां ॅयत् पृ॑षदा॒ज्यं ॅयत् पृ॑षदा॒ज्येना॑ ( ) नूया॒जान्. यज॑ति प्राणापा॒नावे॒व प॒शुषु॑ दधाति ॥",
  "pada": "पु॒रस्ता᳚त् । अ॒सृ॒ज॒त॒ । प॒शुम् । म॒द्ध्य॒तः । पृ॒ष॒दा॒ज्यमिति॑ पृषत् - आ॒ज्यम् । प॒श्चात् । तस्मा᳚त् । आज्ये॑न । प्र॒या॒जा इति॑ प्र - या॒जाः । इ॒ज्य॒न्ते॒ । प॒शुना᳚ । म॒द्ध्य॒तः । पृ॒ष॒दा॒ज्येनेति॑ पृषत् - आ॒ज्येन॑ । अ॒नू॒या॒जा इत्य॑नु - या॒जाः । तस्मा᳚त् । ए॒तत् । मि॒श्रम् । इ॒व॒ । प॒श्चा॒थ्सृ॒ष्टमिति॑ पश्चात् - सृ॒ष्टम् । हि । एका॑दश । अ॒नू॒या॒जानित्य॑नु - या॒जान् । य॒ज॒ति॒ । दश॑ । वै । प॒शोः । प्रा॒णा इति॑ प्र - अ॒नाः । आ॒त्मा । ए॒का॒द॒शः । यावान्॑ । ए॒व । प॒शुः । तम् । अन्विति॑ । य॒ज॒ति॒ । घ्नन्ति॑ । वै । ए॒तत् । प॒शुम् । यत् । सं॒.ज्ञ॒पय॒न्तीति॑ सं. - ज्ञ॒पय॑न्ति । प्रा॒णा॒पा॒नाविति॑ प्राण - अ॒पा॒नौ । खलु॑ । वै । ए॒तौ । प॒शू॒नाम् । यत् । पृ॒ष॒दा॒ज्यमिति॑ पृषत् - आ॒ज्यम् । यत् । पृ॒ष॒दा॒ज्येनेति॑ पृषत् - आ॒ज्येन॑ ( ) । अ॒नू॒या॒जानित्य॑नु - या॒जान् । यज॑ति । प्रा॒णा॒पा॒नाविति॑ प्राण - अ॒पा॒नौ । ए॒व । प॒शुषु॑ । द॒धा॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}