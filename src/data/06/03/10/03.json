{
  "id": "TS 6.3.10.3",
  "classification": {
    "kanda": "6",
    "prasna": "3",
    "anuvaka": "10",
    "panchasat": "3"
  },
  "header": "TS 6.3.10.3",
  "panchasatInfo": " 53",
  "padaCount": 50,
  "samhita": "प॒शोरव॑ द्यति प॒शुं ॅवै ह्रि॒यमा॑णꣳ॒॒ रक्षाꣳ॒॒स्यनु॑ सचन्तेऽन्त॒रा यूपं॑ चाऽऽ*हव॒नीयं॑ च हरति॒ रक्ष॑सा॒मप॑हत्यै प॒शोर्वा आल॑ब्धस्य॒ मनोऽप॑ क्रामति म॒नोता॑यै ह॒विषो॑ऽवदी॒यमा॑न॒स्यानु॑ ब्रू॒हीत्या॑ह॒ मन॑ ए॒वास्याव॑ रुन्ध॒ एका॑दशाव॒दाना॒न्यव॑ द्यति॒ दश॒ वै प॒शोः प्रा॒णा आ॒त्मैका॑द॒शो यावा॑ने॒व प॒शुस्तस्याव॑- [  ]",
  "pada": "प॒शोः । अवेति॑ । द्य॒ति॒ । प॒शुम् । वै । ह्रि॒यमा॑णम् । रक्षाꣳ॑सि । अन्विति॑ । स॒च॒न्ते॒ । अ॒न्त॒रा । यूप᳚म् । च॒ । आ॒ह॒व॒नीय॒मित्या᳚ - ह॒व॒नीय᳚म् । च॒ । ह॒र॒ति॒ । रक्ष॑साम् । अप॑हत्या॒ इत्यप॑ - ह॒त्यै॒ । प॒शोः । वै । आल॑ब्ध॒स्येत्या - ल॒ब्ध॒स्य॒ । मनः॑ । अपेति॑ । क्रा॒म॒ति॒ । म॒नोता॑यै । ह॒विषः॑ । अ॒व॒दी॒यमा॑न॒स्येत्य॑व - दी॒यमा॑नस्य । अन्विति॑ । ब्रू॒हि॒ । इति॑ । आ॒ह॒ । मनः॑ । ए॒व । अ॒स्य॒ । अवेति॑ । रु॒न्धे॒ । एका॑दश । अ॒व॒दाना॒नीत्य॑व - दाना॑नि । अवेति॑ । द्य॒ति॒ । दश॑ । वै । प॒शोः । प्रा॒णा इति॑ प्र - अ॒नाः । आ॒त्मा । ए॒का॒द॒शः । यावान्॑ । ए॒व । प॒शुः । तस्य॑ । अवेति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}