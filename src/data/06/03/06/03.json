{
  "id": "TS 6.3.6.3",
  "classification": {
    "kanda": "6",
    "prasna": "3",
    "anuvaka": "6",
    "panchasat": "3"
  },
  "header": "TS 6.3.6.3",
  "panchasatInfo": " 34",
  "padaCount": 50,
  "samhita": "रश॒नामा द॑त्ते॒ प्रसू᳚त्या अ॒श्विनो᳚र्बा॒हुभ्या॒-मित्या॑हा॒श्विनौ॒ हि दे॒वाना॑मद्ध्व॒र्यू आस्तां᳚ पू॒ष्णो हस्ता᳚भ्या॒मित्या॑ह॒ यत्या॑ ऋ॒तस्य॑ त्वा देवहविः॒ पाशे॒नाऽऽ* र॑भ॒ इत्या॑ह स॒त्यं ॅवा ऋ॒तꣳ स॒त्येनै॒वैन॑मृ॒तेना ऽऽ*र॑भते ऽक्ष्ण॒या परि॑ हरति॒ वद्ध्यꣳ॒॒ हि प्र॒त्यञ्चं॑ प्रति मु॒ञ्चन्ति॒ व्यावृ॑त्त्यै॒ धर्.षा॒ मानु॑षा॒निति॒ नि यु॑नक्ति॒ धृत्या॑ अ॒द्भ्य- [  ]",
  "pada": "र॒श॒नाम् । एति॑ । द॒त्ते॒ । प्रसू᳚त्या॒ इति॒ प्र - सू॒त्यै॒ । अ॒श्विनोः᳚ । बा॒हुभ्या॒मिति॑ बा॒हु-भ्या॒म् । इति॑ । आ॒ह॒ । अ॒श्विनौ᳚ । हि । दे॒वाना᳚म् । अ॒द्ध्व॒र्यू इति॑ । आस्ता᳚म् । पू॒ष्णः । हस्ता᳚भ्याम् । इति॑ । आ॒ह॒ । यत्यै᳚ । ऋ॒तस्य॑ । त्वा॒ । दे॒व॒ह॒वि॒रिति॑ देव - ह॒विः॒ । पाशे॑न । एति॑ । र॒भे॒ । इति॑ । आ॒ह॒ । स॒त्यम् । वै । ऋ॒तम् । स॒त्येन॑ । ए॒व । ए॒न॒म् । ऋ॒तेन॑ । एति॑ । र॒भ॒ते॒ । अ॒क्ष्ण॒या । परीति॑ । ह॒र॒ति॒ । वद्ध्य᳚म् । हि । प्र॒त्यञ्च᳚म् । प्र॒ति॒मु॒ञ्चन्तीति॑ प्रति - मु॒ञ्चन्ति॑ । व्यावृ॑त्त्या॒ इति॑ वि - आवृ॑त्त्यै । धर्.ष॑ । मानु॑षान् । इति॑ । नीति॑ । यु॒न॒क्ति॒ । धृत्यै᳚ । अ॒द्भ्य इत्य॑त् - भ्यः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}