{
  "id": "TS 6.3.6.1",
  "classification": {
    "kanda": "6",
    "prasna": "3",
    "anuvaka": "6",
    "panchasat": "1"
  },
  "header": "TS 6.3.6.1",
  "panchasatInfo": " 32",
  "padaCount": 50,
  "samhita": "इ॒षे त्वेति॑ ब॒र्॒.हिरा द॑त्त इ॒च्छत॑ इव॒ ह्ये॑ष यो यज॑त उप॒वीर॒सीत्या॒होप॒ ह्ये॑नानाक॒रोत्युपो॑ दे॒वान् दैवी॒र्विशः॒ प्रागु॒रित्या॑ह॒ दैवी॒र्ह्ये॑ता विशः॑ स॒तीर्दे॒वानु॑प॒यन्ति॒ वह्नी॑रु॒शिज॒ इत्या॑ह॒र्त्विजो॒ वै वह्न॑य उ॒शिज॒-स्तस्मा॑दे॒वमा॑ह॒ बृह॑स्पते धा॒रया॒ वसू॒नीत्या॑- [  ]",
  "pada": "इ॒षे । त्वा॒ । इति॑ । ब॒र्॒.हिः । एति॑ । द॒त्ते॒ । इ॒च्छते᳚ । इ॒व॒ । हि । ए॒षः । यः । यज॑ते । उ॒प॒वीरित्यु॑प - वीः । अ॒सि॒ । इति॑ । आ॒ह॒ । उपेति॑ । हि । ए॒ना॒न् । आ॒क॒रोतीत्या᳚ - क॒रोति॑ । उपो॒ इति॑ । दे॒वान् । दैवीः᳚ । विशः॑ । प्रेति॑ । अ॒गुः॒ । इति॑ । आ॒ह॒ । दैवीः᳚ । हि । ए॒ताः । विशः॑ । स॒तीः । दे॒वान् । उ॒प॒यन्तीत्यु॑प - यन्ति॑ । वह्नीः᳚ । उ॒शिजः॑ । इति॑ । आ॒ह॒ । ऋ॒त्विजः॑ । वै । वह्न॑यः । उ॒शिजः॑ । तस्मा᳚त् । ए॒वम् । आ॒ह॒ । बृह॑स्पते । धा॒रय॑ । वसू॑नि । इति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}