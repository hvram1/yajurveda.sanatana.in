{
  "id": "TS 6.3.2.6",
  "classification": {
    "kanda": "6",
    "prasna": "3",
    "anuvaka": "2",
    "panchasat": "6"
  },
  "header": "TS 6.3.2.6",
  "panchasatInfo": " 12 ",
  "padaCount": 50,
  "samhita": "पि॑तृ॒णामि॒दम॒हं निर्वरु॑णस्य॒ पाशा॒दित्या॑ह वरुणपा॒शादे॒व निर्मु॑च्य॒ते ऽग्ने᳚ व्रतपत आ॒त्मनः॒ पूर्वा॑ त॒नूरा॒देयेत्या॑हुः॒ को हि तद्वेद॒ यद् वसी॑या॒न्थ् स्वे वशे॑ भू॒ते पुन॑र्वा॒ ददा॑ति॒ न वेति॒ ग्रावा॑णो॒ वै सोम॑स्य॒ राज्ञो॑ मलिम्लुसे॒ना य ए॒वं ॅवि॒द्वान् ग्राव्ण्ण॒॒ आग्नी᳚द्ध्र उपवा॒सय॑ति॒ नैनं॑ मलिम्लुसे॒ना वि॑न्दति ( ) ॥",
  "pada": "पि॒तृ॒णाम् । इ॒दम् । अ॒हम् । निरिति॑ । वरु॑णस्य । पाशा᳚त् । इति॑ । आ॒ह॒ । व॒रु॒ण॒पा॒शादिति॑ वरुण - पा॒शात् । ए॒व । निरिति॑ । मु॒च्य॒ते॒ । अग्ने᳚ । व्र॒त॒प॒त॒ इति॑ व्रत - प॒ते॒ । आ॒त्मनः॑ । पूर्वा᳚ । त॒नूः । आ॒देयेत्या᳚ - देया᳚ । इति॑ । आ॒हुः॒ । कः । हि । तत् । वेद॑ । यत् । वसी॑यान् । स्वे । वशे᳚ । भू॒ते । पुनः॑ । वा॒ । ददा॑ति । न । वा॒ । इति॑ । ग्रावा॑णः । वै । सोम॑स्य । राज्ञः॑ । म॒लि॒म्लु॒से॒नेति॑ मलिम्लु - से॒ना । यः । ए॒वम् । वि॒द्वान् । ग्राव्.ण्णः॑ । आग्नी᳚द्ध्र॒ इत्याग्नि॑ - इ॒द्ध्रे॒ । उ॒प॒वा॒सय॒तीत्यु॑प - वा॒सय॑ति । न । ए॒न॒म् । म॒लि॒म्लु॒से॒नेति॑ मलिम्लु - से॒ना । वि॒न्द॒ति॒ ( ) ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}