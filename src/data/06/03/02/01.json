{
  "id": "TS 6.3.2.1",
  "classification": {
    "kanda": "6",
    "prasna": "3",
    "anuvaka": "2",
    "panchasat": "1"
  },
  "header": "TS 6.3.2.1",
  "panchasatInfo": " 7",
  "padaCount": 50,
  "samhita": "सु॒व॒र्गाय॒ वा ए॒तानि॑ लो॒काय॑ हूयन्ते॒ यद् वै॑सर्ज॒नानि॒ द्वाभ्यां॒ गार्.ह॑पत्ये जुहोति द्वि॒पाद् यज॑मानः॒ प्रति॑ष्ठित्या॒ आग्नी᳚द्ध्रे जुहोत्य॒न्तरि॑क्ष ए॒वाऽऽ*क्र॑मत आहव॒नीये॑ जुहोति सुव॒र्गमे॒वैनं॑ ॅलो॒कं ग॑मयति दे॒वान्. वै सु॑व॒र्गं ॅलो॒कं ॅय॒तो रक्षाꣳ॑स्य जिघाꣳस॒न्ते सोमे॑न॒ राज्ञा॒ रक्षाꣳ॑-स्यप॒हत्या॒प्तु-मा॒त्मानं॑ कृ॒त्वा सु॑व॒र्गं ॅलो॒कमा॑य॒न् रक्ष॑सा॒-मनु॑पलाभा॒या ऽऽ*त्तः॒ सोमो॑ भव॒त्यथ॑- [  ]",
  "pada": "सु॒व॒र्गायेति॑ सुवः - गाय॑ । वै । ए॒तानि॑ । लो॒काय॑ । हू॒य॒न्ते॒ । यत् । वै॒स॒र्ज॒नानि॑ । द्वाभ्या᳚म् । गार्.ह॑पत्य॒ इति॒ गार्.ह॑ - प॒त्ये॒ । जु॒हो॒ति॒ । द्वि॒पादिति॑ द्वि - पात् । यज॑मानः । प्रति॑ष्ठित्या॒ इति॒ प्रति॑ - स्थि॒त्यै॒ । आग्नी᳚द्ध्र॒ इत्याग्नि॑-इ॒द्ध्रे॒ । जु॒हो॒ति॒ । अ॒न्तरि॑क्षे । ए॒व । एति॑ । क्र॒म॒ते॒ । आ॒ह॒व॒नीय॒ इत्या᳚ - ह॒व॒नीये᳚ । जु॒हो॒ति॒ । सु॒व॒र्गमिति॑ सुवः - गम् । ए॒व । ए॒न॒म् । लो॒कम् । ग॒म॒य॒ति॒ । दे॒वान् । वै । सु॒व॒र्गमिति॑ सुवः - गम् । लो॒कम् । य॒तः । रक्षाꣳ॑सि । अ॒जि॒घाꣳ॒॒स॒न्न् । ते । सोमे॑न । राज्ञा᳚ । रक्षाꣳ॑सि । अ॒प॒हत्येत्य॑प - हत्य॑ । अ॒प्तुम् । आ॒त्मान᳚म् । कृ॒त्वा । सु॒व॒र्गमिति॑ सुवः - गम् । लो॒कम् । आ॒य॒न्न् । रक्ष॑साम् । अनु॑पलाभा॒येत्यनु॑प - ला॒भा॒य॒ । आत्तः॑ । सोमः॑ । भ॒व॒ति॒ । अथ॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}