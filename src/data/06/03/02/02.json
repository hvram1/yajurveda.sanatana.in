{
  "id": "TS 6.3.2.2",
  "classification": {
    "kanda": "6",
    "prasna": "3",
    "anuvaka": "2",
    "panchasat": "2"
  },
  "header": "TS 6.3.2.2",
  "panchasatInfo": " 8",
  "padaCount": 50,
  "samhita": "वैसर्ज॒नानि॑ जुहोति॒ रक्ष॑सा॒मप॑हत्यै॒ त्वꣳ सो॑म तनू॒कृद्भ्य॒ इत्या॑ह तनू॒कृद्ध्य॑ष द्वेषो᳚भ्यो॒ऽन्यकृ॑तेभ्य॒ इत्या॑हा॒न्यकृ॑तानि॒ हि रक्षाꣳ॑स्यु॒रु य॒न्ताऽसि॒ वरू॑थ॒मित्या॑हो॒रु ण॑स्कृ॒धीति॒ वावैतदा॑ह जुषा॒णो अ॒प्तुराज्य॑स्य वे॒त्वित्या॑हा॒प्तुमे॒व यज॑मानं कृ॒त्वा सु॑व॒र्गं ॅलो॒कं ग॑मयति॒ रक्ष॑सा॒-मनु॑पलाभा॒याऽऽ* सोमं॑ ददत॒- [  ]",
  "pada": "वै॒स॒र्ज॒नानि॑ । जु॒हो॒ति॒ । रक्ष॑साम् । अप॑हत्या॒ इत्यप॑ - ह॒त्यै॒ । त्वम् । सो॒म॒ । त॒नू॒कृद्भ्य॒ इति॑ तनू॒कृत् - भ्यः॒ । इति॑ । आ॒ह॒ । त॒नू॒कृदिति॑ तनू - कृत् । हि । ए॒षः । द्वेषो᳚भ्य॒ इति॒ द्वेषः॑ - भ्यः॒ । अ॒न्यकृ॑तेभ्य॒ इत्य॒न्य - कृ॒ते॒भ्यः॒ । इति॑ । आ॒ह॒ । अ॒न्यकृ॑ता॒नीत्य॒न्य - कृ॒ता॒नि॒ । हि । रक्षाꣳ॑सि । उ॒रु । य॒न्ता । अ॒सि॒ । वरू॑थम् । इति॑ । आ॒ह॒ । उ॒रु । नः॒ । कृ॒धि॒ । इति॑ । वाव । ए॒तत् । आ॒ह॒ । जु॒षा॒णः । अ॒प्तुः । आज्य॑स्य । वे॒तु॒ । इति॑ । आ॒ह॒ । अ॒प्तुम् । ए॒व । यज॑मानम् । कृ॒त्वा । सु॒व॒र्गमिति॑ सुवः - गम् । लो॒कम् । ग॒म॒य॒ति॒ । रक्ष॑साम् । अनु॑पलाभा॒येत्यनु॑प - ला॒भा॒य॒ । एति॑ । सोम᳚म् । द॒द॒ते॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}