{
  "id": "TS 6.3.3.5",
  "classification": {
    "kanda": "6",
    "prasna": "3",
    "anuvaka": "3",
    "panchasat": "5"
  },
  "header": "TS 6.3.3.5",
  "panchasatInfo": " 17",
  "padaCount": 50,
  "samhita": "वन॒स्पती॑नां पश॒व्यः॑ पशु॒माने॒व भ॑वति॒ प्रति॑ष्ठितं ॅवृश्चेत् प्रति॒ष्ठाका॑मस्यै॒ष वै वन॒स्पती॑नां॒ प्रति॑ष्ठितो॒ यः स॒मे भूम्यै॒ स्वाद्योने॑ रू॒ढः प्रत्ये॒व ति॑ष्ठति॒ यः प्र॒त्यङ्ङुप॑नत॒स्तं ॅवृ॑श्चे॒थ् स हि मेध॑म॒भ्युप॑नतः॒ पञ्चा॑रत्निं॒ तस्मै॑ वृश्चे॒द्यं का॒मये॒तोपै॑न॒मुत्त॑रो य॒ज्ञो न॑मे॒दिति॒ पञ्चा᳚क्षरा प॒ङ्क्तिः पाङ्क्तो॑ य॒ज्ञ् उपै॑न॒मुत्त॑रो य॒ज्ञो- [  ]",
  "pada": "वन॒स्पती॑नाम् । प॒श॒व्यः॑ । प॒शु॒मानिति॑ पशु - मान् । ए॒व । भ॒व॒ति॒ । प्रति॑ष्ठित॒मिति॒ प्रति॑ - स्थि॒त॒म् । वृ॒श्चे॒त् । प्र॒ति॒ष्ठाका॑म॒स्येति॑ प्रति॒ष्ठा- का॒म॒स्य॒ । ए॒षः । वै । वन॒स्पती॑नाम् । प्रति॑ष्ठित॒ इति॒ प्रति॑ - स्थि॒तः॒ । यः । स॒मे । भूम्यै᳚ । स्वात् । योनेः᳚ । रू॒ढः । प्रतीति॑ । ए॒व । ति॒ष्ठ॒ति॒ । यः । प्र॒त्यङ् । उप॑नत॒ इत्युप॑-न॒तः॒ । तम् । वृ॒श्चे॒त् । सः । हि । मेध᳚म् । अ॒भीति॑ । उप॑नत॒ इत्युप॑ - न॒तः॒ । पञ्चा॑रत्नि॒मिति॒ पञ्च॑- अ॒र॒त्नि॒म् । तस्मै᳚ । वृ॒श्चे॒त् । यम् । का॒मये॑त । उपेति॑ । ए॒न॒म् । उत्त॑र॒ इत्युत् - त॒रः॒ । य॒ज्ञः । न॒मे॒त् । इति॑ । पञ्चा᳚क्ष॒रेति॒ पञ्च॑-अ॒क्ष॒रा॒ । प॒ङ्क्तिः । पाङ्क्तः॑ । य॒ज्ञः । उपेति॑ । ए॒न॒म् । उत्त॑र॒ इत्युत् - त॒रः॒ । य॒ज्ञः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}