{
  "id": "TS 6.3.3.1",
  "classification": {
    "kanda": "6",
    "prasna": "3",
    "anuvaka": "3",
    "panchasat": "1"
  },
  "header": "TS 6.3.3.1",
  "panchasatInfo": " 13",
  "padaCount": 50,
  "samhita": "वै॒ष्ण॒व्यर्चा हु॒त्वा यूप॒मच्छै॑ति वैष्ण॒वो वै दे॒वत॑या॒ यूपः॒ स्वयै॒वैनं॑ दे॒वत॒या ऽच्छै॒त्यत्य॒न्यानगां॒ नान्या-नुपा॑गा॒मित्या॒हाति॒ ह्य॑न्यानेति॒ नान्या-नु॒पैत्य॒र्वाक्त्वा॒ परै॑रविदं प॒रोऽव॑रै॒रित्या॑हा॒र्वाग्घ्ये॑नं॒ परै᳚र्वि॒न्दति॑ प॒रोऽव॑रै॒स्तं त्वा॑ जुषे- [  ]",
  "pada": "वै॒ष्ण॒व्या । ऋ॒चा । हु॒त्वा । यूप᳚म् । अच्छ॑ । ए॒ति॒ । वै॒ष्ण॒वः । वै । दे॒वत॑या । यूपः॑ । स्वया᳚ । ए॒व । ए॒न॒म् । दे॒वत॑या । अच्छ॑ । ए॒ति॒ । अतीति॑ । अ॒न्यान् । अगा᳚म् । न । अ॒न्यान् । उपेति॑ । अ॒गा॒म् । इति॑ । आ॒ह॒ । अतीति॑ । हि । अ॒न्यान् । एति॑ । न । अ॒न्यान् । उ॒पैतीत्यु॑प-एति॑ । अ॒र्वाक् । त्वा॒ । परैः᳚ । अ॒वि॒द॒म् । प॒रः । अव॑रैः । इति॑ । आ॒ह॒ । अ॒र्वाक् । हि । ए॒न॒म् । परैः᳚ । वि॒न्दति॑ । प॒रः । अव॑रैः । तम् । त्वा॒ । जु॒षे॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}