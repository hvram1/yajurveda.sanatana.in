{
  "id": "TS 6.3.8.1",
  "classification": {
    "kanda": "6",
    "prasna": "3",
    "anuvaka": "8",
    "panchasat": "1"
  },
  "header": "TS 6.3.8.1",
  "panchasatInfo": " 41",
  "padaCount": 50,
  "samhita": "पर्य॑ग्नि करोति सर्व॒हुत॑मे॒वैनं॑ करो॒त्य-स्क॑न्दा॒या-स्क॑न्नꣳ॒॒ हि तद् यद् धु॒तस्य॒ स्कन्द॑ति॒ त्रिः पर्य॑ग्नि करोति॒ त्र्या॑वृ॒द्धि य॒ज्ञोऽथो॒ रक्ष॑सा॒मप॑हत्यै ब्रह्मवा॒दिनो॑ वदन्त्यन्वा॒रभ्यः॑ प॒शू(3)र्नान्वा॒रभ्या(3)इति॑ मृ॒त्यवे॒ वा ए॒ष नी॑यते॒ यत् प॒शुस्तं ॅयद॑न्वा॒रभे॑त प्र॒मायु॑को॒ यज॑मानः स्या॒दथो॒ खल्वा॑हुः सुव॒र्गाय॒ वा ए॒ष लो॒काय॑ नीयते॒ यत्- [  ]",
  "pada": "पर्य॒ग्नीति॒ परि॑ - अ॒ग्नि॒ । क॒रो॒ति॒ । स॒र्व॒हुत॒मिति॑ सर्व-हुत᳚म् । ए॒व । ए॒न॒म् । क॒रो॒ति॒ । अस्क॑न्दाय । अस्क॑न्नम् । हि । तत् । यत् । हु॒तस्य॑ । स्कन्द॑ति । त्रिः । पर्य॒ग्नीति॒ परि॑ - अ॒ग्नि॒ । क॒रो॒ति॒ । त्र्या॑वृ॒दिति॒ त्रि - आ॒वृ॒त् । हि । य॒ज्ञः । अथो॒ इति॑ । रक्ष॑साम् । अप॑हत्या॒ इत्यप॑ - ह॒त्यै॒ । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । अ॒न्वा॒रभ्य॒ इत्य॑नु - आ॒रभ्यः॑ । प॒शू(3)ः । न । अ॒न्वा॒रभ्या(3) इत्य॑नु -आ॒रभ्या(3)ः । इति॑ । मृ॒त्यवे᳚ । वै । ए॒षः । नी॒य॒ते॒ । यत् । प॒शुः । तम् । यत् । अ॒न्वा॒रभे॒तेत्य॑नु-आ॒रभे॑त । प्र॒मायु॑क॒ इति॑ प्र-मायु॑कः । यज॑मानः । स्या॒त् । अथो॒ इति॑ । खलु॑ । आ॒हुः॒ । सु॒व॒र्गायेति॑ सुवः - गाय॑ । वै । ए॒षः । लो॒काय॑ । नी॒य॒ते॒ । यत् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}