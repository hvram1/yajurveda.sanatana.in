{
  "id": "TS 7.5.13.1",
  "classification": {
    "kanda": "7",
    "prasna": "5",
    "anuvaka": "13",
    "panchasat": "1"
  },
  "header": "TS 7.5.13.1",
  "panchasatInfo": " 37",
  "padaCount": 38,
  "samhita": "कस्त्वा॑ युनक्ति॒ स त्वा॑ युनक्तु॒ विष्णु॑स्त्वा युनक्त्व॒स्य य॒ज्ञ्स्यर्द्ध्यै॒ मह्यꣳ॒॒ सन्न॑त्या अ॒मुष्मै॒ कामा॒याऽऽ*यु॑षे त्वा प्रा॒णाय॑ त्वा ऽपा॒नाय॑ त्वा व्या॒नाय॑ त्वा॒ व्यु॑ष्ट्यै त्वा र॒य्यै त्वा॒ राध॑से त्वा॒ घोषा॑य त्वा॒ पोषा॑य त्वा ऽऽराद्घो॒षाय॑ त्वा॒ प्रच्यु॑त्यै त्वा ॥",
  "pada": "कः । त्वा॒ । यु॒न॒क्ति॒ । सः । त्वा॒ । यु॒न॒क्तु॒ । विष्णुः॑ । त्वा॒ । यु॒न॒क्तु॒ । अ॒स्य । य॒ज्ञस्य॑ । ऋद्ध्यै᳚ । मह्य᳚म् । सन्न॑त्या॒ इति॒ सं - न॒त्यै॒ । अ॒मुष्मै᳚ । कामा॑य । आयु॑षे । त्वा॒ । प्रा॒णायेति॑ प्र - अ॒नाय॑ । त्वा॒ । अ॒पा॒नायेत्य॑प - अ॒नाय॑ । त्वा॒ । व्या॒नायेति॑ वि - अ॒नाय॑ । त्वा॒ । व्यु॑ष्ट्या॒ इति॒ वि - उ॒ष्ट्यै॒ । त्वा॒ । र॒य्यै । त्वा॒ । राध॑से । त्वा॒ । घोषा॑य । त्वा॒ । पोषा॑य । त्वा॒ । आ॒रा॒द्घो॒षायेत्या॑रात् - घो॒षाय॑ । त्वा॒ । प्रच्यु॑त्या॒ इति॒ प्र - च्यु॒त्यै॒ । त्वा॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}