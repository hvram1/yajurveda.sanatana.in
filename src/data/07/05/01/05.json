{
  "id": "TS 7.5.1.5",
  "classification": {
    "kanda": "7",
    "prasna": "5",
    "anuvaka": "1",
    "panchasat": "5"
  },
  "header": "TS 7.5.1.5",
  "panchasatInfo": " 5",
  "padaCount": 50,
  "samhita": "द॑धति प्र॒जन॑नाय॒ ज्योति॑र॒भितो॑ भवति वि॒मोच॑नमे॒व तच्छन्दाꣳ॑स्ये॒व तद्-वि॒मोकं॑ ॅय॒न्त्यथो॑ उभ॒यतो᳚ज्योतिषै॒व ष॑ड॒हेन॑ सुव॒र्गं ॅलो॒कं ॅय॑न्ति ब्रह्मवा॒दिनो॑ वद॒न्त्यास॑ते॒ केन॑ य॒न्तीति॑ देव॒याने॑न प॒थेति॑ ब्रूया॒च्छन्दाꣳ॑सि॒ वै दे॑व॒यानः॒ पन्था॑ गाय॒त्री त्रि॒ष्टुब्-जग॑ती॒ज्योति॒र्वै गा॑य॒त्री गौस्त्रि॒ष्टुगायु॒र्जग॑ती॒ यदे॒ते स्तोमा॒ भव॑न्ति देव॒याने॑नै॒व - [  ]",
  "pada": "द॒ध॒ति॒ । प्र॒जन॑ना॒येति॑ प्र - जन॑नाय । ज्योतिः॑ । अ॒भितः॑ । भ॒व॒ति॒ । वि॒मोच॑न॒मिति॑ वि - मोच॑नम् । ए॒व । तत् । छन्दाꣳ॑सि । ए॒व । तत् । वि॒मोक॒मिति॑ वि - मोक᳚म् । य॒न्ति॒ । अथो॒ इति॑ । उ॒भ॒यतो᳚ज्योति॒षेत्यु॑भ॒यतः॑-ज्यो॒ति॒षा॒ । ए॒व । ष॒ड॒हेनेति॑ षट्-अ॒हेन॑ । सु॒व॒र्गमिति॑ सुवः - गम् । लो॒कम् । य॒न्ति॒ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । आस॑ते । केन॑ । य॒न्ति॒ । इति॑ । दे॒व॒याने॒नेति॑ देव - याने॑न । प॒था । इति॑ । ब्रू॒या॒त् । छन्दाꣳ॑सि । वै । दे॒व॒यान॒ इति॑ देव - यानः॑ । पन्थाः᳚ । गा॒य॒त्री । त्रि॒ष्टुप् । जग॑ती । ज्योतिः॑ । वै । गा॒य॒त्री । गौः । त्रि॒ष्टुक् । आयुः॑ । जग॑ती । यत् । ए॒ते । स्तोमाः᳚ । भव॑न्ति । द॒व॒याने॒नेति॑ देव-याने॑न । ए॒व । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}