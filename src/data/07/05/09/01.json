{
  "id": "TS 7.5.9.1",
  "classification": {
    "kanda": "7",
    "prasna": "5",
    "anuvaka": "9",
    "panchasat": "1"
  },
  "header": "TS 7.5.9.1",
  "panchasatInfo": " 28",
  "padaCount": 50,
  "samhita": "अ॒र्क्ये॑ण॒ वै स॑हस्र॒शः प्र॒जाप॑तिः प्र॒जा अ॑सृजत॒ ताभ्य॒ इला᳚दें॒नेरां॒ ॅलूता॒मवा॑रुन्ध॒ यद॒र्क्यं॑ भव॑ति प्र॒जा ए॒व तद्-यज॑मानाः सृजन्त॒ इला᳚दं भवति प्र॒जाभ्य॑ ए॒व सृ॒ष्टाभ्य॒ इरां॒ ॅलूता॒मव॑ रुन्धते॒ तस्मा॒द्याꣳ समाꣳ॑ स॒त्रꣳ समृ॑द्धं॒ क्षोधु॑का॒स्ताꣳ समां᳚ प्र॒जा इषꣳ॒॒ ह्या॑सा॒मूर्ज॑मा॒दद॑ते॒ याꣳ समां॒ ॅव्यृ॑द्ध॒-मक्षो॑धुका॒स्ताꣳ समां᳚ प्र॒जा - [  ]",
  "pada": "अ॒र्क्ये॑ण । वै । स॒ह॒स्र॒श इति॑ सहस्र - शः । प्र॒जाप॑ति॒रिति॑ प्र॒जा - प॒तिः॒ । प्र॒जा इति॑ प्र - जाः । अ॒सृ॒ज॒त॒ । ताभ्यः॑ । इला᳚न्देन । इरा᳚म् । लूता᳚म् । अवेति॑ । अ॒रु॒न्ध॒ । यत् । अ॒र्क्य᳚म् । भव॑ति । प्र॒जा इति॑ प्र - जाः । ए॒व । तत् । यज॑मानाः । सृ॒ज॒न्ते॒ । इला᳚न्दम् । भ॒व॒ति॒ । प्र॒जाभ्य॒ इति॑ प्र - जाभ्यः॑ । ए॒व । सृ॒ष्टाभ्यः॑ । इरा᳚म् । लूता᳚म् । अवेति॑ । रु॒न्ध॒ते॒ । तस्मा᳚त् । याम् । समा᳚म् । स॒त्रम् । समृ॑द्ध॒मिति॒ सं - ऋ॒द्ध॒म् । क्षोधु॑काः । ताम् । समा᳚म् । प्र॒जा इति॑ प्र - जाः । इष᳚म् । हि । आ॒सा॒म् । ऊर्ज᳚म् । आ॒दद॑त॒ इत्या᳚ - दद॑ते । याम् । समा᳚म् । व्यृ॑द्ध॒मिति॒ वि - ऋ॒द्ध॒म् । अक्षो॑धुकाः । ताम् । समा᳚म् । प्र॒जा इति॑ प्र - जाः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}