{
  "id": "TS 7.5.8.1",
  "classification": {
    "kanda": "7",
    "prasna": "5",
    "anuvaka": "8",
    "panchasat": "1"
  },
  "header": "TS 7.5.8.1",
  "panchasatInfo": " 23",
  "padaCount": 50,
  "samhita": "दे॒वानां॒ ॅवा अन्तं॑ ज॒ग्मुषा॑मिन्द्रि॒यं ॅवी॒र्य॑-मपा᳚क्राम॒त् तत् क्रो॒शेनावा॑रुन्धत॒ तत् क्रो॒शस्य॑ क्रोश॒त्वं ॅयत् क्रो॒शेन॒ चात्वा॑ल॒स्यान्ते᳚ स्तु॒वन्ति॑ य॒ज्ञ्स्यै॒वान्तं॑ ग॒त्वेन्द्रि॒यं ॅवी॒र्य॑मव॑ रुन्धते स॒त्रस्यर्द्ध्या॑ ऽऽहव॒नीय॒स्यान्ते᳚ स्तुवन्त्य॒ग्नि-मे॒वोप॑द्-र॒ष्टारं॑ कृ॒त्वर्द्धि॒मुप॑ यन्ति प्र॒जाप॑ते॒र्॒.हृद॑येन हवि॒र्द्धाने॒ऽन्तः स्तु॑वन्ति प्रे॒माण॑मे॒वास्य॑ गच्छन्ति श्लो॒केन॑ पु॒रस्ता॒थ् सद॑सः - [  ]",
  "pada": "दे॒वाना᳚म् । वै । अन्त᳚म् । ज॒ग्मुषा᳚म् । इ॒न्द्रि॒यम् । वी॒र्य᳚म् । अपेति॑ । अ॒क्रा॒म॒त् । तत् । क्रो॒शेन॑ । अवेति॑ । अ॒रु॒न्ध॒त॒ । तत् । क्रो॒शस्य॑ । क्रो॒श॒त्वमिति॑ क्रोश - त्वम् । यत् । क्रो॒शेन॑ । चात्वा॑लस्य । अन्ते᳚ । स्तु॒वन्ति॑ । य॒ज्ञस्य॑ । ए॒व । अन्त᳚म् । ग॒त्वा । इ॒न्द्रि॒यम् । वी॒र्य᳚म् । अवेति॑ । रु॒न्ध॒ते॒ । स॒त्रस्यर्द्ध्या᳚ । आ॒ह॒व॒नीय॒स्येत्या᳚ - ह॒व॒नीय॑स्य । अन्ते᳚ । स्तु॒व॒न्ति॒ । अ॒ग्निम् । ए॒व । उ॒प॒द्र॒ष्टार॒मित्यु॑प - द्र॒ष्टार᳚म् । कृ॒त्वा । ऋद्धि᳚म् । उपेति॑ । य॒न्ति॒ । प्र॒जाप॑ते॒र्॒.हृद॑येन । ह॒वि॒र्द्धान॒ इति॑ हविः - धाने᳚ । अ॒न्तः । स्तु॒व॒न्ति॒ । प्रे॒माण᳚म् । ए॒व । अ॒स्य॒ । ग॒च्छ॒न्ति॒ । श्लो॒केन॑ । पु॒रस्ता᳚त् । सद॑सः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}