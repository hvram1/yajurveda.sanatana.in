{
  "id": "TS 7.5.23.1",
  "classification": {
    "kanda": "7",
    "prasna": "5",
    "anuvaka": "23",
    "panchasat": "1"
  },
  "header": "TS 7.5.23.1",
  "panchasatInfo": " 50",
  "padaCount": 50,
  "samhita": "अ॒ग्नये॒ सम॑नमत् पृथि॒व्यै सम॑नम॒द्यथा॒ऽग्निः पृ॑थि॒व्या स॒मन॑मदे॒वं मह्यं॑ भ॒द्राः संन॑तयः॒ सं न॑मन्तु वा॒यवे॒ सम॑नमद॒न्तरि॑क्षाय॒ सम॑नम॒द्यथा॑ वा॒युर॒न्तरि॑क्षेण॒ सूर्या॑य॒ सम॑नमद्दि॒वे सम॑नम॒द्यथा॒ सूर्यो॑ दि॒वा च॒न्द्रम॑से॒ सम॑नम॒न्नक्ष॑त्रेभ्यः॒ सम॑नम॒द्यथा॑ च॒न्द्रमा॒ नक्ष॑त्रै॒र्वरु॑णाय॒ सम॑नमद॒द्भ्यः सम॑नम॒द्यथा॒ - [  ]",
  "pada": "अ॒ग्नये᳚ । समिति॑ । अ॒न॒म॒त् । पृ॒थि॒व्यै । समिति॑ । अ॒न॒म॒त् । यथा᳚ । अ॒ग्निः । पृ॒थि॒व्या । स॒मन॑म॒दिति॑ सं - अन॑मत् । ए॒वम् । मह्य᳚म् । भ॒द्राः । सन्न॑तय॒ इति॒ सं - न॒त॒यः॒ । समिति॑ । न॒म॒न्तु॒ । वा॒यवे᳚ । समिति॑ । अ॒न॒म॒त् । अ॒न्तरि॑क्षाय । समिति॑ । अ॒न॒म॒त् । यथा᳚ । वा॒युः । अ॒न्तरि॑क्षेण । सूर्या॑य । समिति॑ । अ॒न॒म॒त् । दि॒वे । समिति॑ । अ॒न॒म॒त् । यथा᳚ । सूर्यः॑ । दि॒वा । च॒न्द्रम॑से । समिति॑ । अ॒न॒म॒त् । नक्ष॑त्रेभ्यः । समिति॑ । अ॒न॒म॒त् । यथा᳚ । च॒न्द्रमाः᳚ । नक्ष॑त्रैः । वरु॑णाय । समिति॑ । अ॒न॒म॒त् । अ॒द्भ्य इत्य॑त् - भ्यः । समिति॑ । अ॒न॒म॒त्॒ । यथा᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}