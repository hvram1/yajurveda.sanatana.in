{
  "id": "TS 7.5.24.1",
  "classification": {
    "kanda": "7",
    "prasna": "5",
    "anuvaka": "24",
    "panchasat": "1"
  },
  "header": "TS 7.5.24.1",
  "panchasatInfo": " 52",
  "padaCount": 44,
  "samhita": "ये ते॒ पन्था॑नः सवितः पू॒र्व्यासो॑ऽरे॒णवो॒ वित॑ता अ॒न्तरि॑क्षे । तेभि॑र्नो अ॒द्य प॒थिभिः॑ सु॒गेभी॒ रक्षा॑ च नो॒ अधि॑ च देव ब्रूहि ॥नमो॒ऽग्नये॑ पृथिवि॒क्षिते॑ लोक॒स्पृते॑ लो॒कम॒स्मै यज॑मानाय देहि॒ नमो॑ वा॒यवे᳚ऽन्तरिक्ष॒क्षिते॑ लोक॒स्पृते॑ लो॒कम॒स्मै यज॑मानाय देहि॒ नमः॒ सूर्या॑य दिवि॒क्षिते॑ लोक॒स्पृते॑ लो॒कम॒स्मै यज॑मानाय देहि ॥",
  "pada": "ये । त॒ । पन्था॑नः । स॒वि॒तः॒ । पू॒र्व्यासः॑ । अ॒रे॒णवः॑ । वित॑ता॒ इति॒ वि - त॒ताः॒ । अ॒न्तरि॑क्षे ।  । तेभिः॑ । नः॒ । अ॒द्य । प॒थिभि॒रिति॑ प॒थि - भिः॒ । सु॒गेभि॒रिति॑ सु - गेभिः॑ । रक्ष॑ । च॒ । नः॒ । अधीति॑ । च॒ । दे॒व॒ । ब्रू॒हि॒ ।  । नमः॑ । अ॒ग्नये᳚ । पृ॒थि॒वि॒क्षित॒ इति॑ पृथिवि-क्षिते᳚ । लो॒क॒स्पृत॒ इति॑ लोक - स्पृते᳚ । लो॒कम् । अ॒स्मै । यज॑मानाय । दे॒हि॒ । नमः॑ । वा॒यवे᳚ । अ॒न्त॒रि॒क्ष॒क्षित॒ इत्य॑न्तरिक्ष - क्षिते᳚ । लो॒क॒स्पृत॒ इति॑ लोक - स्पृते᳚ । लो॒कम् । अ॒स्मै । यज॑मानाय । दे॒हि॒ । नमः॑ । सूर्या॑य । दि॒वि॒क्षित॒ इति॑ दिवि - क्षिते᳚ । लो॒क॒स्पृत॒ इति॑ लोक - स्पृते᳚ । लो॒कम् । अ॒स्मै । यज॑मानाय । दे॒हि॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}