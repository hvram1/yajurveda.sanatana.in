{
  "id": "TS 7.5.6.1",
  "classification": {
    "kanda": "7",
    "prasna": "5",
    "anuvaka": "6",
    "panchasat": "1"
  },
  "header": "TS 7.5.6.1",
  "panchasatInfo": " 15",
  "padaCount": 50,
  "samhita": "ष॒ड॒हैर्मासा᳚न्थ् स॒पांद्याह॒रुथ् सृ॑जन्ति षड॒हैर्.हि मासा᳚न्थ् स॒पंश्य॑न्त्य-र्द्धमा॒सैर्मासा᳚न्थ् स॒पांद्याह॒रुथ् सृ॑जन्त्य-र्द्धमा॒सैर्.हि मासा᳚न्थ् स॒पंश्य॑न्त्यमावा॒स्य॑या॒ मासा᳚न्थ् स॒पांद्याह॒रुथ् सृ॑जन्त्यमावा॒स्य॑या॒ हि मासा᳚न्थ् स॒पंश्य॑न्ति पौर्णमा॒स्या मासा᳚न्थ् स॒पांद्याऽहरुथ् सृ॑जन्ति पौर्णमा॒स्या हि मासा᳚न्थ् स॒पंश्य॑न्ति॒ यो वै पू॒र्ण आ॑सि॒ञ्चति॒ परा॒ स सि॑ञ्चति॒ यः पू॒र्णादु॒दच॑ति - [  ]",
  "pada": "ष॒ड॒हैरिति॑ षट् - अ॒हैः । मासान्॑ । सं॒पाद्येति॑ सं - पाद्य॑ । अहः॑ । उदिति॑ । सृ॒ज॒न्ति॒ । ष॒ड॒हैरिति॑ षट् - अ॒हैः । हि । मासान्॑ । सं॒पश्य॒न्तीति॑ सं - पश्य॑न्ति । अ॒र्द्ध॒मा॒सैरित्य॑र्द्ध - मा॒सैः । मासान्॑ । सं॒पाद्येति॑ सं - पाद्य॑ । अहः॑ । उदिति॑ । सृ॒ज॒न्ति॒ । अ॒र्द्ध॒मा॒सैरित्य॑र्द्ध - मा॒सैः । हि । मासान्॑ । सं॒पश्य॒न्तीति॑ सं - पश्य॑न्ति । अ॒मा॒वा॒स्य॑येत्य॑मा - वा॒स्य॑या । मासान्॑ । सं॒पाद्येति॑ सं - पाद्य॑ । अहः॑ । उदिति॑ । सृ॒ज॒न्ति॒ । अ॒मा॒वा॒स्य॑येत्य॑मा - वा॒स्य॑या । हि । मासान्॑ । सं॒पश्य॒न्तीति॑ सं-पश्य॑न्ति । पौ॒र्ण॒मा॒स्येति॑ पौर्ण-मा॒स्या । मासान्॑ । सं॒पाद्येति॑ सं - पाद्य॑ । अहः॑ । उदिति॑ । सृ॒ज॒न्ति॒ । पौ॒र्ण॒मा॒स्येति॑ पौर्ण - मा॒स्या । हि । मासान्॑ । सं॒पश्य॒न्तीति॑ सं - पश्य॑न्ति । यः । वै । पू॒र्णे । आ॒सि॒ञ्चतीत्या᳚ - सि॒ञ्चति॑ । परेति॑ । सः । सि॒ञ्च॒ति॒ । यः । पू॒र्णात् । उ॒दच॒तीत्यु॑त् - अच॑ति । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}