{
  "id": "TS 7.5.3.2",
  "classification": {
    "kanda": "7",
    "prasna": "5",
    "anuvaka": "3",
    "panchasat": "2"
  },
  "header": "TS 7.5.3.2",
  "panchasatInfo": " 10",
  "padaCount": 34,
  "samhita": "ए॒ते॑नवा॒रम॑पा॒रं प्र प्ल॑वन्ते॒ ये सं॑ॅवथ्स॒रमु॑प॒यन्ति॒ यद् बृ॑हद्-रथन्त॒रे अ॒न्वर्जे॑यु॒र्यथा॒ मद्ध्ये॑ समु॒द्रस्य॑ प्ल॒वम॒न्वर्जे॑युस्ता॒दृक् तदनु॑थ्सर्गं बृहद्-रथन्त॒राभ्या॑मि॒त्वा प्र॑ति॒ष्ठां ग॑च्छन्ति॒ सर्वे᳚भ्यो॒ वै कामे᳚भ्यः स॒न्धिर्दु॑हे॒ तद्-यज॑मानाः॒ सर्वा॒न् कामा॒नव॑ रुन्धते ॥",
  "pada": "ए॒ते । अ॒न॒वा॒रम् । अ॒पा॒रम् । प्रेति॑ । प्ल॒व॒न्ते॒ । ये । सं॒ॅव॒थ्स॒रमिति॑ सं - व॒थ्स॒रम् । उ॒प॒यन्तीत्यु॑प - यन्ति॑ । यत् । बृ॒ह॒द्र॒थ॒न्त॒रे इति॑ बृहत् - र॒थ॒न्त॒रे । अ॒न्वर्जे॑यु॒रित्य॑नु - अर्जे॑युः । यथा᳚ । मद्ध्ये᳚ । स॒मु॒द्रस्य॑ । प्ल॒वम् । अ॒न्वर्जे॑यु॒रित्य॑नु - अर्जे॑युः । ता॒दृक् । तत् । अनु॑थ्सर्ग॒मित्यनु॑त् - स॒र्ग॒म् । बृ॒ह॒द्र॒थ॒न्त॒राभ्या॒मिति॑ बृहत् - र॒थ॒न्त॒राभ्या᳚म् । इ॒त्वा । प्र॒ति॒ष्ठामिति॑ प्रति - स्थाम् । ग॒च्छ॒न्ति॒ । सर्वे᳚भ्यः । वै । कामे᳚भ्यः । स॒न्धिरिति॑ सं - धिः । दु॒हे॒ । तत् । यज॑मानाः । सर्वान्॑ । कामान्॑ । अवेति॑ । रु॒न्ध॒ते॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}