{
  "id": "TS 7.5.5.2",
  "classification": {
    "kanda": "7",
    "prasna": "5",
    "anuvaka": "5",
    "panchasat": "2"
  },
  "header": "TS 7.5.5.2",
  "panchasatInfo": " 14",
  "padaCount": 69,
  "samhita": "छन्दाꣳ॑सि वृङ्क्ते सज॒नीयꣳ॒॒ शस्यं॑ ॅविह॒व्यꣳ॑ शस्य॑म॒गस्त्य॑स्य कयाशु॒भीयꣳ॒॒ शस्य॑मे॒ताव॒द्वा अ॑स्ति॒ याव॑दे॒तद्-याव॑दे॒वास्ति॒ तदे॑षां ॅवृङ्क्ते॒ यदि॑ प्रातस्सव॒ने क॒लशो॒ दीर्ये॑त वैष्ण॒वीषु॑ शिपिवि॒ष्टव॑तीषु स्तुवीर॒न्॒.यद्वै य॒ज्ञ्स्या॑-ति॒रिच्य॑ते॒ विष्णुं॒ तच्छि॑पिवि॒ष्टम॒भ्यति॑ रिच्यते॒ तद्विष्णुः॑ शिपिवि॒ष्टोऽति॑रिक्त ए॒वाति॑रिक्तं दधा॒त्यथो॒ अति॑रिक्तेनै॒वा-ति॑रिक्तमा॒प्त्वाऽव॑ ( ) रुन्धते॒ यदि॑ म॒द्ध्यन्दि॑ने॒ दीर्ये॑त वषट्का॒रनि॑धनꣳ॒॒ साम॑ कुर्युर्वषट्का॒रो वै य॒ज्ञ्स्य॑ प्रति॒ष्ठा प्र॑ति॒ष्ठामे॒वैन॑द्-गमयन्ति॒ यदि॑ तृतीयसव॒न ए॒तदे॒व ॥",
  "pada": "छन्दाꣳ॑सि । वृ॒ङ्क्ते॒ । स॒ज॒नीय॒मिति॑ स - ज॒नीय᳚म् । शस्य᳚म् । वि॒ह॒व्य॑मिति॑ वि - ह॒व्य᳚म् । शस्य᳚म् । अ॒गस्त्य॑स्य । क॒या॒शु॒भीय॒मिति॑ कया-शु॒भीय᳚म् । शस्य᳚म् । ए॒ताव॑त् । वै । अ॒स्ति॒ । याव॑त् । ए॒तत् । याव॑त् । ए॒व । अस्ति॑ । तत् । ए॒षा॒म् । वृ॒ङ्क्ते॒ । यदि॑ । प्रा॒त॒स्स॒व॒न इति॑ प्रातः - स॒व॒ने । क॒लशः॑ । दीर्ये॑त । वै॒ष्ण॒वीषु॑ । शि॒पि॒वि॒ष्टव॑ती॒ष्विति॑ शिपिवि॒ष्ट - व॒ती॒षु॒ । स्तु॒वी॒र॒न्न् । यत् । वै । य॒ज्ञस्य॑ । अ॒ति॒रिच्य॑त॒ इत्य॑ति - रिच्य॑ते । विष्णु᳚म् । तत् । शि॒पि॒वि॒ष्टमिति॑ शिपि - वि॒ष्टम् । अ॒भि । अतीति॑ । रि॒च्य॒ते॒ । तत् । विष्णुः॑ । शि॒पि॒वि॒ष्ट इति॑ शिपि - वि॒ष्टः । अति॑रिक्त॒ इत्यति॑- रि॒क्ते॒ । ए॒व । अति॑रिक्त॒मित्यति॑ - रि॒क्त॒म् । द॒धा॒ति॒ । अथो॒ इति॑ । अति॑रिक्ते॒नेत्यति॑ - रि॒क्ते॒न॒ । ए॒व । अति॑रिक्त॒मित्यति॑ - रि॒क्त॒म् । आ॒प्त्वा । अवेति॑ ( ) । रु॒न्ध॒ते॒ । यदि॑ । म॒द्ध्यन्दि॑ने । दीर्ये॑त । व॒ष॒ट्का॒रनि॑धन॒मिति॑ वषट्का॒र - नि॒ध॒न॒म् । साम॑ । कु॒र्युः॒ । व॒ष॒ट्का॒र इति॑ वषट् - का॒रः । वै । य॒ज्ञस्य॑ । प्र॒ति॒ष्ठेति॑ प्रति - स्था । प्र॒ति॒ष्ठामिति॑ प्रति - स्थाम् । ए॒व । ए॒न॒त् । ग॒म॒य॒न्ति॒ । यदि॑ । तृ॒ती॒य॒स॒व॒न इति॑ तृतीय - स॒व॒ने । ए॒तत् । ए॒व ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}