{
  "id": "TS 7.5.7.1",
  "classification": {
    "kanda": "7",
    "prasna": "5",
    "anuvaka": "7",
    "panchasat": "1"
  },
  "header": "TS 7.5.7.1",
  "panchasatInfo": " 19",
  "padaCount": 50,
  "samhita": "उ॒थ्सृज्यां(3)नोथ्सृज्या(3)मिति॑ मीमाꣳसन्ते ब्रह्मवा॒दिन॒-स्तद्वा॑हुरु॒थ् सृज्य॑मे॒वेत्य॑-मावा॒स्या॑यां च पौर्णमा॒स्यां चो॒थ्-सृज्य॒मित्या॑हुरे॒ते हि य॒ज्ञ्ं ॅवह॑त॒ इति॒ ते त्वाव नोथ्सृज्ये॒ इत्या॑हु॒र्ये अ॑वान्त॒रं ॅय॒ज्ञ्ं भे॒जाते॒ इति॒ या प्र॑थ॒मा व्य॑ष्टका॒ तस्या॑मु॒थ्-सृज्य॒मित्या॑हुरे॒ष वै मा॒सो वि॑श॒र इति॒ नाऽऽ*दि॑ष्ट॒ - [  ]",
  "pada": "उ॒थ्सृज्या(3)मित्यु॑त् - सृज्या(3)म् । न । उ॒थ्सृज्या(3)मित्यु॑त्- सृज्या(3)म् । इति॑ । मी॒माꣳ॒॒स॒न्ते॒ । ब्र॒ह्म॒वा॒दिन॒ इति॑ ब्रह्म - वा॒दिनः॑ । तत् । उ॒ । आ॒हुः॒ । उ॒थ्सृज्य॒मित्यु॑त् - सृज्य᳚म् । ए॒व । इति॑ । अ॒मा॒वा॒स्या॑या॒मित्य॑मा - वा॒स्या॑याम् । च॒ । पौ॒र्ण॒मा॒स्यामिति॑ पौर्ण - मा॒स्याम् । च॒ । उ॒थ्सृज्य॒मित्यु॑त् - सृज्य᳚म् । इति॑ । आ॒हुः॒ । ए॒ते इति॑ । हि । य॒ज्ञम् । वह॑तः । इति॑ । ते इति॑ । तु । वाव । न । उ॒थ्सृज्ये॒ इत्यु॑त् - सृज्ये᳚ । इति॑ । आ॒हुः॒ । ये इति॑ । अ॒वा॒न्त॒रमित्य॑व - अ॒न्त॒रम् । य॒ज्ञम् । भे॒जाते॒ इति॑ । इति॑ । या । प्र॒थ॒मा । व्य॑ष्ट॒केति॒ वि - अ॒ष्ट॒का॒ । तस्या᳚म् । उ॒थ्सृज्य॒मित्यु॑त् - सृज्य᳚म् । इति॑ । आ॒हुः॒ । ए॒षः । वै । मा॒सः । वि॒श॒र इति॑ वि - श॒रः । इति॑ । न । आदि॑ष्ट॒मित्या - दि॒ष्ट॒म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}