{
  "id": "TS 7.5.7.3",
  "classification": {
    "kanda": "7",
    "prasna": "5",
    "anuvaka": "7",
    "panchasat": "3"
  },
  "header": "TS 7.5.7.3",
  "panchasatInfo": " 21",
  "padaCount": 50,
  "samhita": "सव॑नमष्टा॒भिरुप॑ यन्ति॒ यदै॒न्द्रं दधि॒ भव॒तीन्द्र॑मे॒व तद्-भा॑ग॒धेया॒न्न च्या॑वय॒न्तीन्द्र॑स्य॒ वै म॒रुत्व॑तो॒ माद्ध्य॑न्दिनꣳ॒॒ सव॑नं॒ ॅयदिन्द्रा॑य म॒रुत्व॑ते पुरो॒डाश॒मेका॑दशकपालं नि॒र्वप॑न्ति दे॒वता॑मे॒व तद्-भा॒गिनीं᳚ कु॒र्वन्ति॒ सव॑नमेकाद॒शभि॒रुप॑ यन्ति॒ विश्वे॑षां॒ ॅवै दे॒वाना॑मृभु॒मतां᳚ तृतीयसव॒नंॅयद्-वै᳚श्वदे॒वं द्वाद॑शकपालं नि॒र्वप॑न्ति दे॒वता॑ ए॒व तद्-भा॒गिनीः᳚ कु॒र्वन्ति॒ सव॑नं द्वाद॒शभि॒ - [  ]",
  "pada": "सव॑नम् । अ॒ष्टा॒भिः । उपेति॑ । य॒न्ति॒ । यत् । ऐ॒न्द्रम् । दधि॑ । भव॑ति । इन्द्र᳚म् । ए॒व । तत् । भा॒ग॒धेया॒दिति॑ भाग-धेया᳚त् । न । च्या॒व॒य॒न्ति॒ । इन्द्र॑स्य । वै । म॒रुत्व॑तः । माद्ध्य॑न्दिनम् । सव॑नम् । यत् । इन्द्रा॑य । म॒रुत्व॑ते । पु॒रो॒डाश᳚म् । एका॑दशकपाल॒मित्येका॑दश - क॒पा॒ल॒म् । नि॒र्वप॒न्तीति॑ निः-वप॑न्ति । दे॒वता᳚म् । ए॒व । तत् । भा॒गिनी᳚म् । कु॒र्वन्ति॑ । सव॑नम् । ए॒का॒द॒शभि॒रित्ये॑काद॒श - भिः॒ । उपेति॑ । य॒न्ति॒ । विश्वे॑षाम् । वै । दे॒वाना᳚म् । ऋ॒भु॒मता॒मित्यृ॑भु - मता᳚म् । तृ॒ती॒य॒स॒व॒नमिति॑ तृतीय-स॒व॒नम् । यत् । वै॒श्व॒दे॒वमिति॑ वैश्व-दे॒वम् । द्वाद॑शकपाल॒मिति॒ द्वाद॑श - क॒पा॒ल॒म् । नि॒र्वप॒न्तीति॑ निः - वप॑न्ति । दे॒वताः᳚ । ए॒व । तत् । भा॒गिनीः᳚ । कु॒र्वन्ति॑ । सव॑नम् । द्वा॒द॒शभि॒रिति॑ द्वाद॒श - भिः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}