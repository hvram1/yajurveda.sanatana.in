{
  "id": "TS 7.5.21.1",
  "classification": {
    "kanda": "7",
    "prasna": "5",
    "anuvaka": "21",
    "panchasat": "1"
  },
  "header": "TS 7.5.21.1",
  "panchasatInfo": " 48",
  "padaCount": 24,
  "samhita": "आ॒ग्ने॒यो᳚ऽष्टाक॑पालः सौ॒म्यश्च॒रुः सा॑वि॒त्रो᳚ऽष्टाक॑पालः पौ॒ष्णश्च॒रू रौ॒द्रश्च॒रुर॒ग्नये॑ वैश्वान॒राय॒ द्वाद॑शकपालो मृगाख॒रे यदि॒ नाऽऽ*गच्छे॑-द॒ग्नये-ऽꣳ॑हो॒मुचे॒-ऽष्टाक॑पालः सौ॒र्यं पयो॑ वाय॒व्य॑ आज्य॑भागः ॥",
  "pada": "आ॒ग्ने॒यः । अ॒ष्टाक॑पाल॒ इत्य॒ष्टा - क॒पा॒लः॒ । सौ॒म्यः । च॒रुः । सा॒वि॒त्रः । अ॒ष्टाक॑पाल॒ इत्य॒ष्टा - क॒पा॒लः॒ । पौ॒ष्णः । च॒रुः । रौ॒द्रः । च॒रुः । अ॒ग्नये᳚ । वै॒श्वा॒न॒राय॑ । द्वाद॑शकपाल॒ इति॒ द्वाद॑श - क॒पा॒लः॒ । मृ॒गा॒ख॒र इति॑ मृग - आ॒ख॒रे । यदि॑ । न । आ॒गच्छे॒दित्या᳚-गच्छे᳚त् । अ॒ग्नये᳚ । अꣳ॒॒हो॒मुच॒ इत्यꣳ॑हः-मुचे᳚ । अ॒ष्टाक॑पाल॒ इत्य॒ष्टा-क॒पा॒लः॒ । सौ॒र्यम् । पयः॑ । वा॒य॒व्यः॑ । आज्य॑भाग॒ इत्याज्य॑ - भा॒गः॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}