{
  "id": "TS 7.5.19.2",
  "classification": {
    "kanda": "7",
    "prasna": "5",
    "anuvaka": "19",
    "panchasat": "2"
  },
  "header": "TS 7.5.19.2",
  "panchasatInfo": " 46",
  "padaCount": 43,
  "samhita": "पा॑रया ऽऽदि॒त्यस्ते॑ वाजि॒न्॒ युङ्ङनु॒ त्वा ऽऽ र॑भे स्व॒स्ति मा॒ सं पा॑रय प्राण॒धृग॑सि प्रा॒णं मे॑ दृꣳह व्यान॒धृग॑सि व्या॒नं मे॑ दृꣳहा ऽपान॒धृग॑स्यपा॒नं म॑ दृꣳह॒ चक्षु॑रसि॒ चक्षु॒र्मयि॑ धेहि॒ श्रोत्र॑मसि॒ श्रोत्रं॒ मयि॑ धे॒ह्यायु॑र॒स्यायु॒र्मयि॑ धेहि ॥",
  "pada": "पा॒र॒य॒ । आ॒दि॒त्यः । ते॒ । वा॒जि॒न्न् । युङ् । अन्विति॑ । त्वा॒ । एति॑ । र॒भे॒ । स्व॒स्ति । मा॒ । समिति॑ । पा॒र॒य॒ । प्रा॒ण॒धृगिति॑ प्राण - धृक् । अ॒सि॒ । प्रा॒णमिति॑ प्र - अ॒नम् । मे॒ । दृꣳ॒॒ह॒ । व्या॒न॒धृगिति॑ व्यान - धृक् । अ॒सि॒ । व्या॒नमिति॑ वि - अ॒नम् । मे॒ । दृꣳ॒॒ह॒ । अ॒पा॒न॒धृगित्य॑पान - धृक् । अ॒सि॒ । अ॒पा॒नमित्य॑प - अ॒नम् । मे॒ । दृꣳ॒॒ह॒ । चक्षुः॑ । अ॒सि॒ । चक्षुः॑ । मयि॑ । धे॒हि॒ । श्रोत्र᳚म् । अ॒सि॒ । श्रोत्र᳚म् । मयि॑ । धे॒हि॒ । आयुः॑ । अ॒सि॒ । आयुः॑ । मयि॑ । धे॒हि॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}