{
  "id": "TS 7.5.20.1",
  "classification": {
    "kanda": "7",
    "prasna": "5",
    "anuvaka": "20",
    "panchasat": "1"
  },
  "header": "TS 7.5.20.1",
  "panchasatInfo": " 47",
  "padaCount": 31,
  "samhita": "जज्ञि॒ बीजं॒ ॅवर्ष्टा॑ प॒र्जन्यः॒ पक्ता॑ स॒स्यꣳ सु॑पिप्प॒ला ओष॑धयः स्वधिचर॒णेयꣳ सू॑पसद॒नो᳚ऽग्निः स्व॑द्ध्य॒क्षम॒न्तरि॑क्षꣳसुपा॒वः पव॑मानः सूपस्था॒ना द्यौः शि॒वम॒सौ तप॑न् यथापू॒र्वम॑होरा॒त्रे प॑ञ्चद॒शिनो᳚ ऽर्द्धमा॒सा-स्त्रिꣳ॒॒शिनो॒ मासाः᳚ क्लृ॒प्ता ऋ॒तवः॑ शा॒न्तः सं॑ॅवथ्स॒रः ॥",
  "pada": "जज्ञि॑ । बीज᳚म् । वर्ष्टा᳚ । प॒र्जन्यः॑ । पक्ता᳚ । स॒स्यम् । सु॒पि॒प्प॒ला इति॑ सु - पि॒प्प॒लाः । ओष॑धयः । स्व॒धि॒च॒र॒णेति॑ सु - अ॒धि॒च॒र॒णा । इ॒यम् । सू॒प॒स॒द॒न इति॑ सु - उ॒प॒स॒द॒नः । अ॒ग्निः । स्व॒द्ध्य॒क्षमिति॑ सु - अ॒द्ध्य॒क्षम् । अ॒न्तरि॑क्षम् । सु॒पा॒व इति॑ सु-पा॒वः । पव॑मानः । सू॒प॒स्था॒नेति॑ सु - उ॒प॒स्था॒ना । द्यौः । शि॒वम् । अ॒सौ । तपन्न्॑ । य॒था॒पू॒र्वमिति॑ यथा - पू॒र्वम् । अ॒हो॒रा॒त्रे इत्य॑हः - रा॒त्रे । प॒ञ्च॒द॒शिन॒ इति॑ पञ्च - द॒शिनः॑ । अ॒र्द्ध॒मा॒सा इत्य॑र्द्ध - मा॒साः । त्रिꣳ॒॒शिनः॑ । मासाः᳚ । क्लृ॒प्ताः । ऋ॒तवः॑ । शा॒न्तः । सं॒ॅव॒थ्स॒र इति॑ सं - व॒थ्स॒रः ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}