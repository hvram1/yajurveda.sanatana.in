{
  "id": "TS 7.3.10.3",
  "classification": {
    "kanda": "7",
    "prasna": "3",
    "anuvaka": "10",
    "panchasat": "3"
  },
  "header": "TS 7.3.10.3",
  "panchasatInfo": " 27",
  "padaCount": 50,
  "samhita": "प्रति॑ तिष्ठन्ति पृ॒ष्ठं ॅवै दि॑वाकी॒र्त्यं॑ पा॒र्श्वे पर॑स्सामानो॒ ऽभितो॑ दिवाकी॒र्त्यं॑ पर॑स्सामानो भवन्ति॒ तस्मा॑द॒भितः॑ पृ॒ष्ठं पा॒र्श्वे भूयि॑ष्ठा॒ ग्रहा॑ गृह्यन्ते॒ भूयि॑ष्ठꣳ शस्यते य॒ज्ञ्स्यै॒व तन्म॑द्ध्य॒तो ग्र॒न्थिं ग्र॑थ्न॒न्त्यवि॑स्रꣳसाय स॒प्त गृ॑ह्यन्ते स॒प्त वै शी॑र्.ष॒ण्याः᳚ प्रा॒णाः प्रा॒णाने॒व यज॑मानेषु दधति॒ यत् प॑रा॒चीना॑नि पृ॒ष्ठानि॒ भव॑न्त्य॒मुमे॒व तै-र्लो॒कम॒भ्यारो॑हन्ति॒ यदि॒मं ॅलो॒कं न - [  ]",
  "pada": "प्रतीति॑ । ति॒ष्ठ॒न्ति॒ । पृ॒ष्ठम् । वै । दि॒वा॒की॒र्त्य॑मिति॑ दिवा - की॒र्त्य᳚म् । पा॒र्श्वे इति॑ । पर॑स्सामान॒ इति॒ परः॑ - सा॒मा॒नः॒ । अ॒भितः॑ । दि॒वा॒की॒र्त्य॑मिति॑ दिवा - की॒र्त्य᳚म् । पर॑स्सामान॒ इति॒ परः॑-सा॒मा॒नः॒ । भ॒व॒न्ति॒ । तस्मा᳚त् । अ॒भितः॑ । पृ॒ष्ठम् । पा॒र्श्वे इति॑ । भूयि॑ष्ठाः । ग्रहाः᳚ । गृ॒ह्य॒न्ते॒ । भूयि॑ष्ठम् । श॒स्य॒ते॒ । य॒ज्ञस्य॑ । ए॒व । तत् । म॒द्ध्य॒तः । ग्र॒न्थिम् । ग्र॒थ्न॒न्ति॒ । अवि॑स्रꣳसा॒येत्यवि॑ - स्रꣳ॒॒सा॒य॒ । स॒प्त । गृ॒ह्य॒न्ते॒ । स॒प्त । वै । शी॒र्.॒ष॒ण्याः᳚ । प्रा॒णा इति॑ प्र - अ॒नाः । प्रा॒णानिति॑ प्र - अ॒नान् । ए॒व । यज॑मानेषु । द॒ध॒ति॒ । यत् । प॒रा॒चीना॑नि । पृ॒ष्ठानि॑ । भव॑न्ति । अ॒मुम् । ए॒व । तैः । लो॒कम् । अ॒भ्यारो॑ह॒न्तीत्य॑भि-आरो॑हन्ति । यत् । इ॒मम् । लो॒कम् । न । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}