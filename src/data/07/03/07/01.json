{
  "id": "TS 7.3.7.1",
  "classification": {
    "kanda": "7",
    "prasna": "3",
    "anuvaka": "7",
    "panchasat": "1"
  },
  "header": "TS 7.3.7.1",
  "panchasatInfo": " 16",
  "padaCount": 50,
  "samhita": "इन्द्रो॒ वै शि॑थि॒ल इ॒वाऽप्र॑तिष्ठित आसी॒थ् सोऽसु॑रेभ्योऽबिभे॒थ् स प्र॒जाप॑ति॒मुपा॑ऽधाव॒त् तस्मा॑ ए॒तं प॑ञ्चदशरा॒त्रं ॅवज्रं॒ प्राय॑च्छ॒त् तेनासु॑रान् परा॒भाव्य॑ वि॒जित्य॒ श्रिय॑मगच्छदग्नि॒ष्टुता॑ पा॒प्मानं॒ निर॑दहत पञ्चदशरा॒त्रेणौजो॒ बल॑मिन्द्रि॒यं ॅवी॒र्य॑मा॒त्मन्न॑धत्त॒ य ए॒वं ॅवि॒द्वाꣳसः॑ पञ्चदशरा॒त्रमास॑ते॒ भ्रातृ॑व्याने॒व प॑रा॒भाव्य॑ वि॒जित्य॒ श्रियं॑ गच्छन्त्यग्नि॒ष्टुता॑ पा॒प्मानं॒ नि - [  ]",
  "pada": "इन्द्रः॑ । वै । शि॒थि॒लः । इ॒व॒ । अप्र॑तिष्ठित॒ इत्यप्र॑ति - स्थि॒तः॒ । आ॒सी॒त् । सः । असु॑रेभ्यः । अ॒बि॒भे॒त् । सः । प्र॒जाप॑ति॒मिति॑ प्र॒जा - प॒ति॒म् । उपेति॑ । अ॒धा॒व॒त् । तस्मै᳚ । ए॒तम् । प॒ञ्च॒द॒श॒रा॒त्रमिति॑ पञ्चदश - रा॒त्रम् । वज्र᳚म् । प्रेति॑ । अ॒य॒च्छ॒त् । तेन॑ । असु॑रान् । प॒रा॒भाव्येति॑ परा - भाव्य॑ । वि॒जित्येति॑ वि-जित्य॑ । श्रिय᳚म् । अ॒ग॒च्छ॒त् । अ॒ग्नि॒ष्टुतेत्य॑ग्नि - स्तुता᳚ । पा॒प्मान᳚म् । निरिति॑ । अ॒द॒ह॒त॒ । प॒ञ्च॒द॒श॒रा॒त्रेणेति॑ पञ्चदश - रा॒त्रेण॑ । ओजः॑ । बल᳚म् । इ॒न्द्रि॒यम् । वी॒र्य᳚म् । आ॒त्मन्न् । अ॒ध॒त्त॒ । ये । ए॒वम् । वि॒द्वाꣳसः॑ । प॒ञ्च॒द॒श॒रा॒त्रमिति॑ पञ्चदश - रा॒त्रम् । आस॑ते । भ्रातृ॑व्यान् । ए॒व । प॒रा॒भाव्येति॑ परा - भाव्य॑ । वि॒जित्येति॑ वि - जित्य॑ । श्रिय᳚म् । ग॒च्छ॒न्ति॒ । अ॒ग्नि॒ष्टुतेत्य॑ग्नि - स्तुता᳚ । पा॒प्मान᳚म् । निरिति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}