{
  "id": "TS 7.3.2.2",
  "classification": {
    "kanda": "7",
    "prasna": "3",
    "anuvaka": "2",
    "panchasat": "2"
  },
  "header": "TS 7.3.2.2",
  "panchasatInfo": " 6",
  "padaCount": 41,
  "samhita": "किम॑ष्ट॒मेनेत्य॒ष्टाक्ष॑रां गाय॒त्रीमिति॒ किं न॑व॒मेनेति॑ त्रि॒वृतꣳ॒॒ स्तोम॒मिति॒ किं द॑श॒मेनेति॒ दशा᳚क्षरां ॅवि॒राज॒मिति॒ किमे॑काद॒शेनेत्येका॑दशाक्षरां त्रि॒ष्टुभ॒मिति॒ किं द्वा॑द॒शेनेति॒ द्वाद॑शाक्षरां॒ जग॑ती॒मित्ये॒ताव॒द्वा अ॑स्ति॒ याव॑दे॒तद्-याव॑दे॒वास्ति॒ तदे॑षां ॅवृङ्क्ते ॥",
  "pada": "किम् । अ॒ष्ट॒मेन॑ । इति॑ । अ॒ष्टाक्ष॑रा॒मित्य॒ष्टा - अ॒क्ष॒रा॒म् । गा॒य॒त्रीम् । इति॑ । किम् । न॒व॒मेन॑ । इति॑ । त्रि॒वृत॒मिति॑ त्रि - वृत᳚म् । स्तोम᳚म् । इति॑ । किम् । द॒श॒मेन॑ । इति॑ । दशा᳚क्षरा॒मिति॒ दश॑ - अ॒क्ष॒रा॒म् । वि॒राज॒मिति॑ वि - राज᳚म् । इति॑ । किम् । ए॒का॒द॒शेन॑ । इति॑ । एका॑दशाक्षरा॒मित्येका॑दश - अ॒क्ष॒रा॒म् । त्रि॒ष्टुभ᳚म् । इति॑ । किम् । द्वा॒द॒शेन॑ । इति॑ । द्वाद॑शाक्षरा॒मिति॒ द्वाद॑श - अ॒क्ष॒रा॒म् । जग॑तीम् । इति॑ । ए॒ताव॑त् । वै । अ॒स्ति॒ । याव॑त् । ए॒तत् । याव॑त् । ए॒व । अस्ति॑ । तत् । ए॒षा॒म् । वृ॒ङ्क्ते॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}