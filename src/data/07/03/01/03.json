{
  "id": "TS 7.3.1.3",
  "classification": {
    "kanda": "7",
    "prasna": "3",
    "anuvaka": "1",
    "panchasat": "3"
  },
  "header": "TS 7.3.1.3",
  "panchasatInfo": " 3",
  "padaCount": 50,
  "samhita": "स्युस्ते वि ब्रू॑यु॒र्यदि॒ तत्र॒ न वि॒न्देयु॑रन्तस्सद॒साद्-व्युच्यं॒ ॅयदि॒ तत्र॒ न वि॒न्देयु॑र्गृ॒हप॑तिना॒ व्युच्यं॒ तद्व्युच्य॑मे॒वाथ॒ वा ए॒तथ् स॑र्परा॒ज्ञिया॑ ऋ॒ग्भिः स्तु॑वन्त॒यं ॅवै सर्प॑तो॒ राज्ञी॒ यद्वा अ॒स्यां किं चार्च॑न्ति॒ यदा॑नृ॒चुस्तेने॒यꣳ स॑र्परा॒ज्ञी ते यदे॒व किं च॑ वा॒चा ऽऽनृ॒चुर्यद॒तोऽद्ध्य॑र्चि॒तार॒ - [  ]",
  "pada": "स्युः । ते । वीति॑ । ब्रू॒युः॒ । यदि॑ । तत्र॑ । न । वि॒न्देयुः॑ । अ॒न्त॒स्स॒द॒सादित्य॑न्तः - स॒द॒सात् । व्युच्य॒मिति॑ वि - उच्य᳚म् । यदि॑ । तत्र॑ । न । वि॒न्देयुः॑ । गृ॒हप॑ति॒नेति॑ गृ॒ह - प॒ति॒ना॒ । व्युच्य॒मिति॑ वि- उच्य᳚म् । तत् । व्युच्य॒मिति॑ वि - उच्य᳚म् । ए॒व । अथ॑ । वै । ए॒तत् । स॒र्प॒रा॒ज्ञिया॒ इति॑ सर्प - रा॒ज्ञियाः᳚ । ऋ॒ग्भिरित्यृ॑क् - भिः । स्तु॒व॒न्ति॒ । इ॒यम् । वै । सर्प॑तः । राज्ञी᳚ । यत् । वै । अ॒स्याम् । किम् । च॒ । अर्च॑न्ति । यत् । आ॒नृ॒चुः । तेन॑ । इ॒यम् । स॒र्प॒रा॒ज्ञीति॑ सर्प-रा॒ज्ञी । ते । यत् । ए॒व । किम् । च॒ । वा॒चा । आ॒नृ॒चुः । यत् । अ॒तोधि॑ । अ॒र्चि॒तारः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}