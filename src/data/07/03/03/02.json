{
  "id": "TS 7.3.3.2",
  "classification": {
    "kanda": "7",
    "prasna": "3",
    "anuvaka": "3",
    "panchasat": "2"
  },
  "header": "TS 7.3.3.2",
  "panchasatInfo": " 8 ",
  "padaCount": 43,
  "samhita": "यद् द्वा॑दशा॒हस्तां ॅविच्छि॑न्द्यु॒र्यन्मद्ध्ये॑ ऽतिरा॒त्रं कु॒र्युरु॑प॒दासु॑का गृ॒हप॑ते॒र्वाख् स्या॑-दु॒परि॑ष्टाच्छन्दो॒मानां᳚ महाव्र॒तं कु॑र्वन्ति॒ संत॑तामे॒व वाच॒मव॑ रुन्ध॒तेऽनु॑पदासुका गृ॒हप॑ते॒र्वाग्-भ॑वति प॒शवो॒ वै छ॑न्दो॒मा अन्नं॑ महाव्र॒तं ॅयदु॒परि॑ष्टाच्छन्दो॒मानां᳚ महाव्र॒तं कु॒र्वन्ति॑ प॒शुषु॑ चै॒वान्नाद्ये॑ च॒ प्रति॑ तिष्ठन्ति ॥",
  "pada": "यत् । द्वा॒द॒शा॒ह इति॑ द्वादश - अ॒हः । ताम् । वीति॑ । छि॒न्द्युः॒ । यत् । मद्ध्ये᳚ । अ॒ति॒रा॒त्रमित्य॑ति-रा॒त्रम् । कु॒र्युः । उ॒प॒दासु॒केत्यु॑प-दासु॑का । गृ॒हप॑ते॒रिति॑ गृ॒ह - प॒तेः॒ । वाक् । स्या॒त् । उ॒परि॑ष्टात् । छ॒न्दो॒माना॒मिति॑ छन्दः - माना᳚म् । म॒हा॒व्र॒तमिति॑ महा - व्र॒तम् । कु॒र्व॒न्ति॒ । सन्त॑ता॒मिति॒ सं-त॒ता॒म् । ए॒व । वाच᳚म् । अवेति॑ । रु॒न्ध॒ते॒ । अनु॑पदासु॒केत्यनु॑प - दा॒सु॒का॒ । गृ॒हप॑ते॒रिति॑ गृ॒ह - प॒तेः॒ । वाक् । भ॒व॒ति॒ । प॒शवः॑ । वै । छ॒न्दो॒मा इति॑ छन्दः - माः । अन्न᳚म् । म॒हा॒व्र॒तमिति॑ महा - व्र॒तम् । यत् । उ॒परि॑ष्टात् । छ॒न्दो॒माना॒मिति॑ छन्दः - माना᳚म् । म॒हा॒व्र॒तमिति॑ महा - व्र॒तम् । कु॒र्वन्ति॑ । प॒शुषु॑ । च॒ । ए॒व । अ॒न्नाद्य॒ इत्य॑न्न - अद्ये᳚ । च॒ । प्रतीति॑ । ति॒ष्ठ॒न्ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}