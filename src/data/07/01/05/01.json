{
  "id": "TS 7.1.5.1",
  "classification": {
    "kanda": "7",
    "prasna": "1",
    "anuvaka": "5",
    "panchasat": "1"
  },
  "header": "TS 7.1.5.1",
  "panchasatInfo": " 14",
  "padaCount": 50,
  "samhita": "आपो॒ वा इ॒दमग्रे॑ सलि॒लमा॑सी॒त् तस्मि॑न् प्र॒जाप॑ति-र्वा॒युर्भू॒त्वा ऽच॑र॒थ् स इ॒माम॑पश्य॒त् तां ॅव॑रा॒हो भू॒त्वाऽह॑र॒त् तां ॅवि॒श्वक॑र्मा भू॒त्वा व्य॑मा॒ट्र्थ् साऽप्र॑थत॒ सा पृ॑थि॒व्य॑भव॒त् तत् पृ॑थि॒व्यै पृ॑थिवि॒त्वं तस्या॑मश्राम्यत् प्र॒जाप॑तिः॒ स दे॒वान॑सृजत॒ वसू᳚न् रु॒द्राना॑दि॒त्यान् ते दे॒वाः प्र॒जाप॑तिमब्रुव॒न् प्रजा॑यामहा॒ इति॒ सो᳚ऽब्रवी॒द् - [  ]",
  "pada": "आपः॑ । वै । इ॒दम् । अग्रे᳚ । स॒लि॒लम् । आ॒सी॒त् । तस्मिन्न्॑ । प्र॒जाप॑ति॒रिति॑ प्र॒जा - प॒तिः॒ । वा॒युः । भू॒त्वा । अ॒च॒र॒त् । सः । इ॒माम् । अ॒प॒श्य॒त् । ताम् । व॒रा॒हः । भू॒त्वा । एति॑ । अ॒ह॒र॒त् । ताम् । वि॒श्वक॒र्मेति॑ वि॒श्व-क॒र्मा॒ । भू॒त्वा । वीति॑ । अ॒मा॒र्ट्॒ । सा । अ॒प्र॒थ॒त॒ । सा । पृ॒थि॒वी । अ॒भ॒व॒त् । तत् । पृ॒थि॒व्यै । पृ॒थि॒वि॒त्वमिति॑ पृथिवि - त्वम् । तस्या᳚म् । अ॒श्रा॒म्य॒त् । प्र॒जाप॑ति॒रिति॑ प्र॒जा-प॒तिः॒ । सः । दे॒वान् । अ॒सृ॒ज॒त॒ । वसून्॑ । रु॒द्रान् । आ॒दि॒त्यान् । ते । दे॒वाः । प्र॒जाप॑ति॒मिति॑ प्र॒जा - प॒ति॒म् । अ॒ब्रु॒व॒न्न् । प्रेति॑ । जा॒या॒म॒है॒ । इति॑ । सः । अ॒ब्र॒वी॒त् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}