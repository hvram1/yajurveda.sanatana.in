{
  "id": "TS 7.1.3.3",
  "classification": {
    "kanda": "7",
    "prasna": "1",
    "anuvaka": "3",
    "panchasat": "3"
  },
  "header": "TS 7.1.3.3",
  "panchasatInfo": " 10",
  "padaCount": 44,
  "samhita": "खलु॒ वै य॒ज्ञेन॒ यज॑मानो यजते॒ यस्य॑ त्रयस्त्रिꣳ॒॒शम॑न्त॒र्यन्ति॑ दे॒वता॒स्तस्या॒न्तर्य॑न्ति दे॒वता॑सु॒ मेऽप्य॑स॒दिति॒ खलु॒ वै य॒ज्ञेन॒ यज॑मानो यजते॒ यो वै स्तोमा॑नामव॒मं प॑र॒मतां॒ गच्छ॑न्तं॒ ॅवेद॑ पर॒मता॑मे॒व ग॑च्छति त्रि॒वृद्वै स्तोमा॑नामव॒मस्त्रि॒वृत् प॑र॒मो य ए॒वं ॅवेद॑ पर॒मता॑मे॒व ग॑च्छति ॥",
  "pada": "खलु॑ । वै । य॒ज्ञेन॑ । यज॑मानः । य॒ज॒ते॒ । यस्य॑ । त्र॒य॒स्त्रिꣳ॒॒शमिति॑ त्रयः - त्रिꣳ॒॒शम् । अ॒न्त॒र्यन्तीत्य॑न्तः - यन्ति॑ । दे॒वताः᳚ । तस्य॑ । अ॒न्तः । य॒न्ति॒ । दे॒वता॑सु । मे॒ । अपीति॑ । अ॒स॒त् । इति॑ । खलु॑ । वै । य॒ज्ञेन॑ । यज॑मानः । य॒ज॒ते॒ । यः । वै । स्तोमा॑नाम् । अ॒व॒मम् । प॒र॒मता᳚म् । गच्छ॑न्तम् । वेद॑ । प॒र॒मता᳚म् । ए॒व । ग॒च्छ॒ति॒ । त्रि॒वृदिति॑ त्रि - वृत् । वै । स्तोमा॑नाम् । अ॒व॒मः । त्रि॒वृदिति॑ त्रि - वृत् । प॒र॒मः । यः । ए॒वम् । वेद॑ । प॒र॒मता᳚म् । ए॒व । ग॒च्छ॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}