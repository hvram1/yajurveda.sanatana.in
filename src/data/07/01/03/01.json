{
  "id": "TS 7.1.3.1",
  "classification": {
    "kanda": "7",
    "prasna": "1",
    "anuvaka": "3",
    "panchasat": "1"
  },
  "header": "TS 7.1.3.1",
  "panchasatInfo": " 8",
  "padaCount": 50,
  "samhita": "ब्र॒ह्म॒वा॒दिनो॑ वदन्ति॒ स त्वै य॑जेत॒ यो᳚ऽग्निष्टो॒मेन॒ यज॑मा॒नोऽथ॒ सर्व॑स्तोमेन॒ यजे॒तेति॒ यस्य॑ त्रि॒वृत॑मन्त॒र्यन्ति॑ प्रा॒णाꣳ-स्तस्या॒न्तर्य॑न्ति प्रा॒णेषु॒ मेऽप्य॑स॒दिति॒ खलु॒ वै य॒ज्ञेन॒ यज॑मानो यजते॒ यस्य॑ पञ्चद॒शम॑न्त॒र्यन्ति॑ वी॒र्यं॑ तस्या॒न्तर्य॑न्ति वी॒र्ये॑ मेऽप्य॑स॒दिति॒ खलु॒ वै य॒ज्ञेन॒ यज॑मानो यजते॒ यस्य॑ सप्तद॒श-म॑न्त॒र्यन्ति॑ - [  ]",
  "pada": "ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । सः । तु । वै । य॒जे॒त॒ । यः । अ॒ग्नि॒ष्टो॒मेनेत्य॑ग्नि - स्तो॒मेन॑ । यज॑मानः । अथ॑ । सर्व॑स्तोमे॒नेति॒ सर्व॑ - स्तो॒मे॒न॒ । यजे॑त । इति॑ । यस्य॑ । त्रि॒वृत॒मिति॑ त्रि - वृत᳚म् । अ॒न्त॒र्यन्तीत्य॑न्तः-यन्ति॑ । प्रा॒णानिति॑ प्र - अ॒नान् । तस्य॑ । अ॒न्तः । य॒न्ति॒ । प्रा॒णेष्विति॑ प्र - अ॒नेषु॑ । मे॒ । अपीति॑ । अ॒स॒त् । इति॑ । खलु॑ । वै । य॒ज्ञेन॑ । यज॑मानः । य॒ज॒ते॒ । यस्य॑ । प॒ञ्च॒द॒शमिति॑ पञ्च - द॒शम् । अ॒न्त॒र्यन्तीत्य॑न्तः - यन्ति॑ । वी॒र्य᳚म् । तस्य॑ । अ॒न्तः । य॒न्ति॒ । वी॒र्ये᳚ । मे॒ । अपीति॑ । अ॒स॒त् । इति॑ । खलु॑ । वै । य॒ज्ञेन॑ । यज॑मानः । य॒ज॒ते॒ । यस्य॑ । स॒प्त॒द॒शमिति॑ सप्त - द॒शम् । अ॒न्त॒र्यन्तीत्य॑न्तः - यन्ति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}