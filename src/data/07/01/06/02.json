{
  "id": "TS 7.1.6.2",
  "classification": {
    "kanda": "7",
    "prasna": "1",
    "anuvaka": "6",
    "panchasat": "2"
  },
  "header": "TS 7.1.6.2",
  "panchasatInfo": " 22 ",
  "padaCount": 50,
  "samhita": "परि॑ पश्या॒मोऽꣳश॒मा ह॑रामहा॒ इति॒ तस्या॒मꣳश॒माऽह॑रन्त॒ ताम॒फ्सु प्राऽवे॑शय॒न्थ् सोमा॑यो॒देहीति॒ सा रोहि॑णी पिङ्ग॒लैक॑हायनी रू॒पं कृ॒त्वा त्रय॑स्त्रिꣳशता च त्रि॒भिश्च॑ श॒तैः स॒होदैत् तस्मा॒द्-रोहि॑ण्या पिङ्ग॒लयैक॑हायन्या॒ सोमं॑ क्रीणीया॒द्य ए॒वं ॅवि॒द्वान् रोहि॑ण्या पिङ्ग॒लयैक॑हायन्या॒ सोमं॑ क्री॒णाति॒ त्रय॑स्त्रिꣳशता चै॒वास्य॑ त्रि॒भिश्च॑ - [  ]",
  "pada": "परीति॑ । प॒श्या॒मः॒ । अꣳश᳚म् । एति॑ । ह॒रा॒म॒है॒ । इति॑ । तस्या᳚म् । अꣳश᳚म् । एति॑ । अ॒ह॒र॒न्त॒ । ताम् । अ॒फ्स्वित्य॑प् - सु । प्रेति॑ । अ॒वे॒श॒य॒न्न् । सोमा॑य । उ॒देहीत्यु॑त् - एहि॑ । इति॑ । सा । रोहि॑णी । पि॒ङ्ग॒ला । एक॑हाय॒नीत्येक॑ - हा॒य॒नी॒ । रू॒पम् । कृ॒त्वा । त्रय॑स्त्रिꣳश॒तेति॒ त्रयः॑ - त्रिꣳ॒॒श॒ता॒ । च॒ । त्रि॒भिरिति॑ त्रि - भिः । च॒ । श॒तैः । स॒ह । उ॒दैदित्यु॑त् - ऐत् । तस्मा᳚त् । रोहि॑ण्या । पि॒ङ्ग॒लया᳚ । एक॑हाय॒न्येत्येक॑ - हा॒य॒न्या॒ । सोम᳚म् । क्री॒णी॒या॒त् । यः । ए॒वम् । वि॒द्वान् । रोहि॑ण्या । पि॒ङ्ग॒लया᳚ । एक॑हाय॒न्येत्येक॑ - हा॒य॒न्या॒ । सोम᳚म् । क्री॒णाति॑ । त्रय॑स्त्रिꣳश॒तेति॒ त्रयः॑ - त्रिꣳ॒॒श॒ता॒ । च॒ । ए॒व । अ॒स्य॒ । त्रि॒भिरिति॑ त्रि - भिः । च॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}