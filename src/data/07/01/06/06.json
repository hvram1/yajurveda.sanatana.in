{
  "id": "TS 7.1.6.6",
  "classification": {
    "kanda": "7",
    "prasna": "1",
    "anuvaka": "6",
    "panchasat": "6"
  },
  "header": "TS 7.1.6.6",
  "panchasatInfo": " 26",
  "padaCount": 50,
  "samhita": "कल्या॒णी रू॒पस॑मृद्धा॒ सा स्या॒थ् सा हि वरः॒ समृ॑द्ध्यै॒ तामुत्त॑रे॒णाऽऽ*ग्नी᳚द्ध्रं पर्या॒णीया॑ऽऽ*हव॒नीय॒स्यान्ते᳚ द्रोणकल॒शमव॑ घ्रापये॒दा जि॑घ्र क॒लशं॑ मह्यु॒रुधा॑रा॒ पय॑स्व॒त्या त्वा॑ विश॒न्त्विन्द॑वः समु॒द्रमि॑व॒ सिन्ध॑वः॒ सा मा॑ स॒हस्र॒ आ भ॑ज प्र॒जया॑ प॒शुभिः॑ स॒ह पुन॒र्मा ऽऽ*वि॑शताद्-र॒यिरिति॑ प्र॒जयै॒वैनं॑ प॒शुभी॑ र॒य्या स - [  ]",
  "pada": "क॒ल्या॒णी । रू॒पस॑मृ॒द्धेति॑ रू॒प - स॒मृ॒द्धा॒ । सा । स्या॒त् । सा । हि । वरः॑ । समृ॑द्ध्या॒ इति॒ सं - ऋ॒द्ध्यै॒ । ताम् । उत्त॑रे॒णेत्युत् - त॒रे॒ण॒ । आग्नी᳚द्ध्र॒मित्याग्नि॑ - इ॒द्ध्र॒म् । प॒र्या॒णीयेति॑ परि - आ॒नीय॑ । आ॒ह॒व॒नीय॒स्येत्या᳚ - ह॒व॒नीय॑स्य । अन्ते᳚ । द्रो॒ण॒क॒ल॒शमिति॑ द्रोण - क॒ल॒शम् । अवेति॑ । घ्रा॒प॒ये॒त् । एति॑ । जि॒घ्र॒ । क॒लश᳚म् । म॒हि॒ । उ॒रुधा॒रेत्यु॒रु - धा॒रा॒ । पय॑स्वती । एति॑ । त्वा॒ । वि॒श॒न्तु॒ । इन्द॑वः । स॒मु॒द्रम् । इ॒व॒ । सिन्ध॑वः । सा । मा॒ । स॒हस्रे᳚ । एति॑ । भ॒ज॒ । प्र॒जयेति॑ प्र - जया᳚ । प॒शुभि॒रिति॑ प॒शु-भिः॒ । स॒ह । पुनः॑ । मा॒ । एति॑ । वि॒श॒ता॒त् । र॒यिः । इति॑ । प्र॒जयेति॑ प्र - जया᳚ । ए॒व । ए॒न॒म् । प॒शुभि॒रिति॑ प॒शु - भिः॒ । र॒य्या । समिति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}