{
  "id": "TS 7.1.6.1",
  "classification": {
    "kanda": "7",
    "prasna": "1",
    "anuvaka": "6",
    "panchasat": "1"
  },
  "header": "TS 7.1.6.1",
  "panchasatInfo": " 21",
  "padaCount": 50,
  "samhita": "सोमो॒ वै स॒हस्र॑मविन्द॒त् तमिन्द्रो ऽन्व॑विन्द॒त् तौ य॒मो न्याग॑च्छ॒त् ताव॑ब्रवी॒दस्तु॒ मेऽत्राऽपीत्यस्तु॒ ही(3) इत्य॑ब्रूताꣳ॒॒ स य॒म एक॑स्यां ॅवी॒र्यं॑ पर्य॑पश्यदि॒यं ॅवा अ॒स्य स॒हस्र॑स्य वी॒र्यं॑ बिभ॒र्तीति॒ ताव॑ब्रवीदि॒यं ममास्त्वे॒तद्-यु॒वयो॒रिति॒ ताव॑ब्रूताꣳ॒॒ सर्वे॒ वा ए॒तदे॒तस्यां᳚ ॅवी॒र्यं॑ - [  ]",
  "pada": "सोमः॑ । वै । स॒हस्र᳚म् । अ॒वि॒न्द॒त् । तम् । इन्द्रः॑ । अन्विति॑ । अ॒न्वि॒न्द॒त् । तौ । य॒मः । न्याग॑च्छ॒दिति॑ नि - आग॑च्छत् । तौ । अ॒ब्र॒वी॒त् । अस्तु॑ । मे॒ । अत्र॑ । अपीति॑ । इति॑ । अस्तु॑ । ही(3) । इति॑ । अ॒ब्रू॒ता॒म् । सः । य॒मः । एक॑स्याम् । वी॒र्य᳚म् । परीति॑ । अ॒प॒श्य॒त् । इ॒यम् । वै । अ॒स्य । स॒हस्र॑स्य । वी॒र्य᳚म् । बि॒भ॒र्ति॒ । इति॑ । तौ । अ॒ब्र॒वी॒त् । इ॒यम् । मम॑ । अस्तु॑ । ए॒तत् । यु॒वयोः᳚ । इति॑ । तौ । अ॒ब्रू॒ता॒म् । सर्वे᳚ । वै । ए॒तत् । ए॒तस्या᳚म् । वी॒र्य᳚म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}