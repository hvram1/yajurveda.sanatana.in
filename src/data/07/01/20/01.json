{
  "id": "TS 7.1.20.1",
  "classification": {
    "kanda": "7",
    "prasna": "1",
    "anuvaka": "20",
    "panchasat": "1"
  },
  "header": "TS 7.1.20.1",
  "panchasatInfo": " 52",
  "padaCount": 48,
  "samhita": "अ॒ग्नये॒ स्वाहा॑ वा॒यवे॒ स्वाहा॒ सूर्या॑य॒ स्वाहा॒-र्तम॑स्यृ॒तस्य॒र्तम॑सि स॒त्यम॑सि स॒त्यस्य॑ स॒त्यम॑स्यृ॒तस्य॒ पन्था॑ असि दे॒वानां᳚ छा॒याऽमृत॑स्य॒ नाम॒ तथ् स॒त्यं ॅयत् त्वं प्र॒जाप॑ति॒रस्यधि॒ यद॑स्मिन् वा॒जिनी॑व॒ शुभः॒ स्पर्द्ध॑न्ते॒ दिवः॒ सूर्ये॑ण॒ विशो॒ऽपो वृ॑णा॒नः प॑वते क॒व्यन् प॒शुं न गो॒पा इर्यः॒ परि॑ज्मा ॥",
  "pada": "अ॒ग्नये᳚ । स्वाहा᳚ । वा॒यवे᳚ । स्वाहा᳚ । सूर्या॑य । स्वाहा᳚ । ऋ॒तम् । अ॒सि॒ । ऋ॒तस्य॑ । ऋ॒तम् । अ॒सि॒ । स॒त्यम् । अ॒सि॒ । स॒त्यस्य॑ । स॒त्यम् । अ॒सि॒ । ऋ॒तस्य॑ । पन्थाः᳚ । अ॒सि॒ । दे॒वाना᳚म् । छा॒या । अ॒मृत॑स्य । नाम॑ । तत् । स॒त्यम् । यत् । त्वम् । प्र॒जाप॑ति॒रिति॑ प्र॒जा - प॒तिः॒ । असि॑ । अधीति॑ । यत् । अ॒स्मि॒न्न् । वा॒जिनि॑ । इ॒व॒ । शुभः॑ । स्पर्द्ध॑न्ते । दिवः॑ । सूर्ये॑ण । विशः॑ । अ॒पः । वृ॒णा॒नः । प॒व॒ते॒ । क॒व्यन्न् । प॒शुम् । न । गो॒पा इति॑ गो - पाः । इर्यः॑ । परि॒ज्मेति॒ परि॑ - ज्मा॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}