{
  "id": "TS 7.1.10.1",
  "classification": {
    "kanda": "7",
    "prasna": "1",
    "anuvaka": "10",
    "panchasat": "1"
  },
  "header": "TS 7.1.10.1",
  "panchasatInfo": " 36",
  "padaCount": 50,
  "samhita": "सं॒ॅव॒थ्स॒रो वा इ॒दमेक॑ आसी॒थ् सो॑ऽकामयत॒र्तून्थ् सृ॑जे॒येति॒ स ए॒तं प॑ञ्चरा॒त्रम॑पश्य॒त् तमाऽह॑र॒त् तेना॑यजत॒ ततो॒ वै स ऋ॒तून॑सृजत॒ य ए॒वं ॅवि॒द्वान् प॑ञ्चरा॒त्रेण॒ यज॑ते॒ प्रैव जा॑यते॒ त ऋ॒तवः॑ सृ॒ष्टा न व्याव॑र्तन्त॒ त ए॒तं प॑ञ्चरा॒त्रम॑पश्य॒न् तमाऽह॑र॒न् तेना॑यजन्त॒ ततो॒ वै ते व्याव॑र्तन्त॒-[  ]",
  "pada": "सं॒ॅव॒थ्स॒र इति॑ सं - व॒थ्स॒रः । वै । इ॒दम् । एकः॑ । आ॒सी॒त् । सः । अ॒का॒म॒य॒त॒ । ऋ॒तून् । सृ॒जे॒य॒ । इति॑ । सः । ए॒तम् । प॒ञ्च॒रा॒त्रमिति॑ पञ्च - रा॒त्रम् । अ॒प॒श्य॒त् । तम् । एति॑ । अ॒ह॒र॒त् । तेन॑ । अ॒य॒ज॒त॒ । ततः॑ । वै । सः । ऋ॒तून् । अ॒सृ॒ज॒त॒ । यः । ए॒वम् । वि॒द्वान् । प॒ञ्च॒रा॒त्रेणेति॑ पञ्च - रा॒त्रेण॑ । यज॑ते । प्रेति॑ । ए॒व । जा॒य॒ते॒ । ते । ऋ॒तवः॑ । सृ॒ष्टाः । न । व्याव॑र्त॒न्तेति॑ वि - आव॑र्तन्त । ते । ए॒तम् । प॒ञ्च॒रा॒त्रमिति॑ पञ्च - रा॒त्रम् । अ॒प॒श्य॒न्न् । तम् । एति॑ । अ॒ह॒र॒न्न् । तेन॑ । अ॒य॒ज॒न्त॒ । ततः॑ । वै । ते । व्याव॑र्त॒न्तेति॑ वि - आव॑र्तन्त । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}