{
  "id": "TS 7.1.1.4",
  "classification": {
    "kanda": "7",
    "prasna": "1",
    "anuvaka": "1",
    "panchasat": "4"
  },
  "header": "TS 7.1.1.4",
  "panchasatInfo": " 4",
  "padaCount": 50,
  "samhita": "प्र॒जाप॑ति॒र्वाव ज्येष्ठः॒ स ह्ये॑तेनाग्रेऽय॑जत प्र॒जाप॑तिरकामयत॒ प्र जा॑ये॒येति॒ स मु॑ख॒तस्त्रि॒वृतं॒ निर॑मिमीत॒ तम॒ग्निर्दे॒वता ऽन्व॑सृज्यत गाय॒त्री छन्दो॑ रथन्त॒रꣳ साम॑ ब्राह्म॒णो म॑नु॒ष्या॑णाम॒जः प॑शू॒नां तस्मा॒त् ते मुख्या॑ मुख॒तो ह्यसृ॑ज्य॒न्तोर॑सो बा॒हुभ्यां᳚ पञ्चद॒शं निर॑मिमीत॒ तमिन्द्रो॑ दे॒वता ऽन्व॑सृज्यत त्रि॒ष्टुप् छन्दो॑ बृ॒हथ् - [  ]",
  "pada": "प्र॒जाप॑ति॒रिति॑ प्र॒जा - प॒तिः॒ । वाव । ज्येष्ठः॑ । सः । हि । ए॒तेन॑ । अग्रे᳚ । अय॑जत । प्र॒जाप॑ति॒रिति॑ प्र॒जा - प॒तिः॒ । अ॒का॒म॒य॒त॒ । प्रेति॑ । जा॒ये॒य॒ । इति॑ । सः । मु॒ख॒तः । त्रि॒वृत॒मिति॑ त्रि - वृत᳚म् । निरिति॑ । अ॒मि॒मी॒त॒ । तम् । अ॒ग्निः । दे॒वता᳚ । अन्विति॑ । अ॒सृ॒ज्य॒त॒ । गा॒य॒त्री । छन्दः॑ । र॒थ॒न्त॒रमिति॑ रथं - त॒रम् । साम॑ । ब्रा॒ह्म॒णः । म॒नु॒ष्या॑णाम् । अ॒जः । प॒शू॒नाम् । तस्मा᳚त् । ते । मुख्याः᳚ । मु॒ख॒तः । हि । असृ॑ज्यन्त । उर॑सः । बा॒हुभ्या॒मिति॑ बा॒हु - भ्या॒म् । प॒ञ्च॒द॒शमिति॑ पञ्च - द॒शम् । निरिति॑ । अ॒मि॒मी॒त॒ । तम् । इन्द्रः॑ । दे॒वता᳚ । अन्विति॑ । अ॒सृ॒ज्य॒त॒ । त्रि॒ष्टुप् । छन्दः॑ । बृ॒हत् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}