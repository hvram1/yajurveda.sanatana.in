{
  "id": "TS 7.1.1.6",
  "classification": {
    "kanda": "7",
    "prasna": "1",
    "anuvaka": "1",
    "panchasat": "6"
  },
  "header": "TS 7.1.1.6",
  "panchasatInfo": " 6",
  "padaCount": 59,
  "samhita": "ऽन्व॑सृज्यत वैरा॒जꣳ साम॑ शू॒द्रो म॑नु॒ष्या॑णा॒मश्वः॑ पशू॒नां तस्मा॒त् तौ भू॑तसं क्रा॒मिणा॒वश्व॑श्च शू॒द्रश्च॒ तस्मा᳚च्छू॒द्रो य॒ज्ञेऽन॑वक्लृप्तो॒ न हि दे॒वता॒ अन्वसृ॑ज्यत॒ तस्मा॒त् पादा॒वुप॑ जीवतः प॒त्तो ह्यसृ॑ज्येतां प्रा॒णा वै त्रि॒वृद॑र्द्धमा॒साः प॑ञ्चद॒शः प्र॒जाप॑तिः सप्तद॒शस्त्रय॑ इ॒मे लो॒का अ॒सावा॑दि॒त्य ए॑कविꣳ॒॒श ए॒तस्मि॒न् वा ए॒ते श्रि॒ता ए॒तस्मि॒न् प्रति॑ष्ठिता॒ ( ) य ए॒वं ॅवेदै॒तस्मि॑न्ने॒व श्र॑यत ए॒तस्मि॒न् प्रति॑ तिष्ठति ॥",
  "pada": "अन्विति॑ । अ॒सृ॒ज्य॒त॒ । वै॒रा॒जम् । साम॑ । शू॒द्रः । म॒नु॒ष्या॑णाम् । अश्वः॑ । प॒शू॒नाम् । तस्मा᳚त् । तौ । भू॒त॒स॒ङ्क्रा॒मिणा॒विति॑ भूत - स॒ङ्क्रा॒मिणौ᳚ । अश्वः॑ । च॒ । शू॒द्रः । च॒ । तस्मा᳚त् । शू॒द्रः । य॒ज्ञे । अन॑वक्लृप्त॒ इत्यन॑व - क्लृ॒प्तः॒ । न । हि । दे॒वताः᳚ । अन्विति॑ । असृ॑ज्यत । तस्मा᳚त् । पादौ᳚ । उपेति॑ । जी॒व॒तः॒ । प॒त्तः । हि । असृ॑ज्येताम् । प्रा॒णा इति॑ प्र - अ॒नाः । वै । त्रि॒वृदिति॑ त्रि - वृत् । अ॒र्द्ध॒मा॒सा इत्य॑र्द्ध - मा॒साः । प॒ञ्च॒द॒श इति॑ पञ्च - द॒शः । प्र॒जाप॑ति॒रिति॑ प्र॒जा - प॒तिः॒ । स॒प्त॒द॒श इति॑ सप्त - द॒शः । त्रयः॑ । इ॒मे । लो॒काः । अ॒सौ । आ॒दि॒त्यः । ए॒क॒विꣳ॒॒श इत्ये॑क - विꣳ॒॒शः । ए॒तस्मिन्न्॑ । वै । ए॒ते । श्रि॒ताः । ए॒तस्मिन्न्॑ । प्रति॑ष्ठिता॒ इति॒ प्रति॑ - स्थि॒ताः॒ ( ) । यः । ए॒वम् । वेद॑ । ए॒तस्मिन्न्॑ । ए॒व । श्र॒य॒ते॒ । ए॒तस्मिन्न्॑ । प्रतीति॑ । ति॒ष्ठ॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}