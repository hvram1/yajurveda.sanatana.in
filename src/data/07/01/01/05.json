{
  "id": "TS 7.1.1.5",
  "classification": {
    "kanda": "7",
    "prasna": "1",
    "anuvaka": "1",
    "panchasat": "5"
  },
  "header": "TS 7.1.1.5",
  "panchasatInfo": " 5",
  "padaCount": 50,
  "samhita": "साम॑ राज॒न्यो॑ मनु॒ष्या॑णा॒मविः॑ पशू॒नां तस्मा॒त् ते वी॒र्या॑वन्तो वी॒र्या᳚द्ध्यसृ॑ज्यन्त मद्ध्य॒तः स॑प्तद॒शं निर॑मिमीत॒ तं ॅविश्वे॑ दे॒वा दे॒वता॒ अन्व॑सृज्यन्त॒ जग॑ती॒ छन्दो॑ वै रू॒पꣳ साम॒ वैश्यो॑ मनु॒ष्या॑णां॒ गावः॑ पशू॒नां तस्मा॒त् त आ॒द्या॑ अन्न॒धाना॒द्ध्य सृ॑ज्यन्त॒ तस्मा॒द्-भूयाꣳ॑सो॒ ऽन्येभ्यो॒ भूयि॑ष्ठा॒ हि दे॒वता॒ अन्वसृ॑ज्यन्त प॒त्त ए॑कविꣳ॒॒ शं निर॑मिमीत॒ तम॑नु॒ष्टुप् छन्दो - [  ]",
  "pada": "साम॑ । रा॒ज॒न्यः॑ । म॒नु॒ष्या॑णाम् । अविः॑ । प॒शू॒नाम् । तस्मा᳚त् । ते । वी॒र्या॑वन्त॒ इति॑ वी॒र्य॑ - व॒न्तः॒ । वी॒र्या᳚त् । हि । असृ॑ज्यन्त । म॒द्ध्य॒तः । स॒प्त॒द॒शमिति॑ सप्त - द॒शम् । निरिति॑ । अ॒मि॒मी॒त॒ । तम् । विश्वे᳚ । दे॒वाः । दे॒वताः᳚ । अन्विति॑ । अ॒सृ॒ज्य॒न्त॒ । जग॑ती । छन्दः॑ । वै॒रू॒पम् । साम॑ । वैश्यः॑ । म॒नु॒ष्या॑णाम् । गावः॑ । प॒शू॒नाम् । तस्मा᳚त् । ते । आ॒द्याः᳚ । अ॒न्न॒धाना॒दित्य॑न्न - धाना᳚त् । हि । असृ॑ज्यन्त । तस्मा᳚त् । भूयाꣳ॑सः । अ॒न्येभ्यः॑ । भूयि॑ष्ठाः । हि । दे॒वताः᳚ । अन्विति॑ । असृ॑ज्यन्त । प॒त्तः । ए॒क॒विꣳ॒॒शमित्ये॑क - विꣳ॒॒शम् । निरिति॑ । अ॒मि॒मी॒त॒ । तम् । अ॒नु॒ष्टुबित्य॑नु - स्तुप् । छन्दः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}