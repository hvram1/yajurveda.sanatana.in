{
  "id": "TS 7.1.1.3",
  "classification": {
    "kanda": "7",
    "prasna": "1",
    "anuvaka": "1",
    "panchasat": "3"
  },
  "header": "TS 7.1.1.3",
  "panchasatInfo": " 3",
  "padaCount": 50,
  "samhita": "न्य॑मा॒र्डिति॒ तस्मा॒दोष॑ध॒यो ऽन॑भ्यक्ता रेभ॒न्त्यथो॑ आहुः प्र॒जासु॒ न्य॑मा॒र्डिति॒ तस्मा᳚द्-य॒मौ जा॑येते॒ तस्मा॑दश्वत॒रो न प्र जा॑यत॒ आत्त॑रेता॒ हि तस्मा᳚द् ब॒र्॒.हिष्यन॑वक्लृप्तः सर्ववेद॒से वा॑ स॒हस्रे॒ वाऽव॑ क्लृ॒प्तोऽति॒ ह्यप्र॑वत॒ य ए॒वं ॅवि॒द्वान॑ग्निष्टो॒मेन॒ यज॑ते॒ प्राजा॑ताः प्र॒जा ज॒नय॑ति॒ परि॒ प्रजा॑ता गृह्णाति॒ तस्मा॑दाहुर्ज्येष्ठय॒ज्ञ् इति॑ - [  ]",
  "pada": "नीति॑ । अ॒मा॒र्ट॒ । इति॑ । तस्मा᳚त् । ओष॑धयः । अन॑भ्यक्ता॒ इत्यन॑भि - अ॒क्ताः॒ । रे॒भ॒न्ति॒ । अथो॒ इति॑ । आ॒हुः॒ । प्र॒जास्विति॑ प्र - जासु॑ । नीति॑ । अ॒मा॒र्ट्॒ । इति॑ । तस्मा᳚त् । य॒मौ । जा॒ये॒ते॒ इति॑ । तस्मा᳚त् । अ॒श्व॒त॒रः । न । प्रेति॑ । जा॒य॒ते॒ । आत्त॑रेता॒ इत्यात्त॑ - रे॒ताः॒ । हि । तस्मा᳚त् । ब॒र्॒.हिषि॑ । अन॑वक्लृप्त॒ इत्यन॑व - क्लृ॒प्तः॒ । स॒र्व॒वे॒द॒स इति॑ सर्व-वे॒द॒से । वा॒ । स॒हस्रे᳚ । वा॒ । अव॑क्लृप्त॒ इत्यव॑-क्लृ॒प्तः॒ । अतीति॑ । हि । अप्र॑वत । यः । ए॒वम् । वि॒द्वान् । अ॒ग्नि॒ष्टो॒मेनेत्य॑ग्नि- स्तो॒मेन॑ । यज॑ते । प्रेति॑ । अजा॑ताः । प्र॒जा इति॑ प्र-जाः । ज॒नय॑ति । परीति॑ । प्रजा॑ता॒ इति॒ प्र - जा॒ताः॒ । गृ॒ह्णा॒ति॒ । तस्मा᳚त् । आ॒हुः॒ । ज्ये॒ष्ठ॒य॒ज्ञ इति॑ ज्येष्ठ - य॒ज्ञः । इति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}