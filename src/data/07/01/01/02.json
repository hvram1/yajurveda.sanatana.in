{
  "id": "TS 7.1.1.2",
  "classification": {
    "kanda": "7",
    "prasna": "1",
    "anuvaka": "1",
    "panchasat": "2"
  },
  "header": "TS 7.1.1.2",
  "panchasatInfo": " 2",
  "padaCount": 50,
  "samhita": "र्यं कामं॑ का॒मय॑ते॒ तमे॒तेना॒भ्य॑श्नुते॒ सर्वꣳ॒॒ ह्यस्थु॑रिणाऽभ्यश्नु॒ते᳚ ऽग्निष्टो॒मेन॒ वै प्र॒जाप॑तिः प्र॒जा अ॑सृजत॒ ता अ॑ग्निष्टो॒मेनै॒व पर्य॑गृह्णा॒त् तासां॒ परि॑गृहीताना-मश्वत॒रोऽत्य॑प्रवत॒ तस्या॑नु॒हाय॒रेत॒ आऽद॑त्त॒ तद्-ग॑र्द॒भे न्य॑मा॒र्ट् तस्मा᳚द्-गर्द॒भो द्वि॒रेता॒ अथो॑ आहु॒र्वड॑बायां॒ न्य॑मा॒र्डिति॒ तस्मा॒द्-वड॑बा द्वि॒रेता॒ अथो॑ आहु॒रोष॑धीषु॒ - [  ]",
  "pada": "यम् । काम᳚म् । का॒मय॑ते । तम् । ए॒तेन॑ । अ॒भीति॑ । अ॒श्ञु॒ते॒ । सर्व᳚म् । हि । अस्थू॑रिणा । अ॒भ्य॒श्ञु॒त इत्य॑भि - अ॒श्ञु॒ते । अ॒ग्नि॒ष्टो॒मेनेत्य॑ग्नि - स्तो॒मेन॑ । वै । प्र॒जाप॑ति॒रिति॑ प्र॒जा - प॒तिः॒ । प्र॒जा इति॑ प्र-जाः । अ॒सृ॒ज॒त॒ । ताः । अ॒ग्नि॒ष्टो॒मेनेत्य॑ग्नि-स्तो॒मेन॑ । ए॒व । परीति॑ । अ॒गृ॒ह्णा॒त् । तासा᳚म् । परि॑गृहीताना॒मिति॒ परि॑ - गृ॒ही॒ता॒ना॒म् । अ॒श्व॒त॒रः । अतीति॑ । अ॒प्र॒व॒त॒ । तस्य॑ । अ॒नु॒हायेत्य॑नु - हाय॑ । रेतः॑ । एति॑ । अ॒द॒त्त॒ । तत् । ग॒र्द॒भे । नीति॑ । अ॒मा॒र्ट् । तस्मा᳚त् । ग॒र्द॒भः । द्वि॒रेता॒ इति॑ द्वि - रेताः᳚ । अथो॒ इति॑ । आ॒हुः॒ । वड॑बायाम् । नीति॑ । अ॒मा॒र्ट्॒ । इति॑ । तस्मा᳚त् । वड॑बा । द्वि॒रेता॒ इति॑ द्वि - रेताः᳚ । अथो॒ इति॑ । आ॒हुः॒ । ओष॑धीषु । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}