{
  "id": "TS 7.1.8.1",
  "classification": {
    "kanda": "7",
    "prasna": "1",
    "anuvaka": "8",
    "panchasat": "1"
  },
  "header": "TS 7.1.8.1",
  "panchasatInfo": " 33",
  "padaCount": 50,
  "samhita": "अत्रि॑रददा॒दौर्वा॑य प्र॒जां पु॒त्रका॑माय॒ स रि॑रिचा॒नो॑ऽमन्यत॒ निर्वी᳚र्यः शिथि॒लो या॒तया॑मा॒ स ए॒तं च॑तूरा॒त्र-म॑पश्य॒त् तमाऽह॑र॒त् तेना॑यजत॒ ततो॒ वै तस्य॑ च॒त्वारो॑ वी॒रा आऽजा॑यन्त॒ सुहो॑ता॒ सू᳚द्गाता॒ स्व॑द्ध्वर्युः॒ सुस॑भेयो॒ य ए॒वं ॅवि॒द्वाꣳश्च॑तूरा॒त्रेण॒ यज॑त॒ आऽस्य॑ च॒त्वारो॑ वी॒रा जा॑यन्ते॒ सुहो॑ता॒ सू᳚द्गाता॒ स्व॑द्ध्वर्युः॒ सुस॑भेयो॒ ये च॑तुर्विꣳ॒॒शाः पव॑माना ब्रह्मवर्च॒सं त - [  ]",
  "pada": "अत्रिः॑ । अ॒द॒दा॒त् । और्वा॑य । प्र॒जामिति॑ प्र - जाम् । पु॒त्रका॑मा॒येति॑ पु॒त्र - का॒मा॒य॒ । सः । रि॒रि॒चा॒नः । अ॒म॒न्य॒त॒ । निर्वी᳚र्य॒ इति॒ निः - वी॒र्यः॒ । शि॒थि॒लः । या॒तया॒मेति॑ या॒त - या॒मा॒ । सः । ए॒तम् । च॒तू॒रा॒त्रमिति॑ चतुः - रा॒त्रम् । अ॒प॒श्य॒त् । तम् । एति॑ । अ॒ह॒र॒त् । तेन॑ । अ॒य॒ज॒त॒ । ततः॑ । वै । तस्य॑ । च॒त्वारः॑ । वी॒राः । एति॑ । अ॒जा॒य॒न्त॒ । सुहो॒तेति॒ सु - हो॒ता॒ । सू᳚द्गा॒तेति॒ सु - उ॒द्गा॒ता॒ । स्व॑द्ध्वर्यु॒रिति॒ सु - अ॒द्ध्व॒र्युः॒ । सुस॑भेय॒ इति॒ सु - स॒भे॒यः॒ । यः । ए॒वम् । वि॒द्वान् । च॒तू॒रा॒त्रेणेति॑ चतुः - रा॒त्रेण॑ । यज॑ते । एति॑ । अ॒स्य॒ । च॒त्वारः॑ । वी॒राः । जा॒य॒न्ते॒ । सुहो॒तेति॒ सु - हो॒ता॒ । सू᳚द्गा॒तेति॒ सु - उ॒द्गा॒ता॒ । स्व॑द्ध्वर्यु॒रिति॒ सु - अ॒द्ध्व॒र्युः॒ । सुस॑भेय॒ इति॒ सु - स॒भे॒यः॒ । ये । च॒तु॒र्विꣳ॒॒शा इति॑ चतुः - विꣳ॒॒शाः । पव॑मानाः । ब्र॒ह्म॒व॒र्च॒समिति॑ ब्रह्म - व॒र्च॒सम् । तत् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}