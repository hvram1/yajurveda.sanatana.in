{
  "id": "TS 7.1.7.3",
  "classification": {
    "kanda": "7",
    "prasna": "1",
    "anuvaka": "7",
    "panchasat": "3"
  },
  "header": "TS 7.1.7.3",
  "panchasatInfo": " 31",
  "padaCount": 50,
  "samhita": "प्रतिगृ॒ह्णाति॒ तां प्रति॑गृह्णीया॒देका॑ऽसि॒ न स॒हस्र॒मेकां᳚ त्वा भू॒तां प्रति॑ गृह्णामि॒ न स॒हस्र॒मेका॑ मा भू॒ताऽऽ वि॑श॒ मा स॒हस्र॒मित्येका॑मे॒वैनां᳚ भू॒तां प्रति॑गृह्णाति॒ न स॒हस्रं॒ ॅय ए॒वं ॅवेद॑ स्यो॒नाऽसि॑ सु॒षदा॑ सु॒शेवा᳚ स्यो॒ना मा ऽऽवि॑श सु॒षदा॒ मा ऽऽवि॑श सु॒शेवा॒ मा ऽऽवि॒शे -[  ]",
  "pada": "प्र॒ति॒गृ॒ह्णातीति॑ प्रति - गृ॒ह्णाति॑ । ताम् । प्रतीति॑ । गृ॒ह्णी॒या॒त् । एका᳚ । अ॒सि॒ । न । स॒हस्र᳚म् । एका᳚म् । त्वा॒ । भू॒ताम् । प्रतीति॑ । गृ॒ह्णा॒मि॒ । न । स॒हस्र᳚म् । एका᳚ । मा॒ । भू॒ता । एति॑ । वि॒श॒ । मा । स॒हस्र᳚म् । इति॑ । एका᳚म् । ए॒व । ए॒ना॒म् । भू॒ताम् । प्रतीति॑ । गृ॒ह्णा॒ति॒ । न । स॒हस्र᳚म् । यः । ए॒वम् । वेद॑ । स्यो॒ना । अ॒सि॒ । सु॒षदेति॑ सु-सदा᳚ । सु॒शेवेति॑ सु - शेवा᳚ । स्यो॒ना । मा॒ । एति॑ । वि॒श॒ । सु॒षदेति॑ सु - सदा᳚ । मा॒ । एति॑ । वि॒श॒ । सु॒शेवेति॑ सु - शेवा᳚ । मा॒ । एति॑ । वि॒श॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}