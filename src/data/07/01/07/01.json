{
  "id": "TS 7.1.7.1",
  "classification": {
    "kanda": "7",
    "prasna": "1",
    "anuvaka": "7",
    "panchasat": "1"
  },
  "header": "TS 7.1.7.1",
  "panchasatInfo": " 29",
  "padaCount": 50,
  "samhita": "स॒ह॒स्र॒त॒म्या॑ वै यज॑मानः सुव॒र्गं ॅलो॒कमे॑ति॒ सैनꣳ॑ सुव॒र्गं ॅलो॒कं ग॑मयति॒ सा मा॑ सुव॒र्गं ॅलो॒कं ग॑म॒येत्या॑ह सुव॒र्गमे॒वैनं॑ ॅलो॒कं ग॑मयति॒ सा मा॒ ज्योति॑ष्मन्तं ॅलो॒कं ग॑म॒येत्या॑ह॒ ज्योति॑ष्मन्तमे॒वैनं॑ ॅलो॒कं ग॑मयति॒ सा मा॒ सर्वा॒न् पुण्यां᳚ ॅलो॒कान् ग॑म॒येत्या॑ह॒ सर्वा॑ने॒वैनं॒ पुण्यां᳚ ॅलो॒कान् ग॑मयति॒ सा - [  ]",
  "pada": "स॒ह॒स्र॒त॒म्येति॑ सहस्र - त॒म्या᳚ । वै । यज॑मानः । सु॒व॒र्गमिति॑ सुवः - गम् । लो॒कम् । ए॒ति॒ । सा । ए॒न॒म् । सु॒व॒र्गमिति॑ सुवः - गम् । लो॒कम् । ग॒म॒य॒ति॒ । सा । मा॒ । सु॒व॒र्गमिति॑ सुवः - गम् । लो॒कम् । ग॒म॒य॒ । इति॑ । आ॒ह॒ । सु॒व॒र्गमिति॑ सुवः - गम् । ए॒व । ए॒न॒म् । लो॒कम् । ग॒म॒य॒ति॒ । सा । मा॒ । ज्योति॑ष्मन्तम् । लो॒कम् । ग॒म॒य॒ । इति॑ । आ॒ह॒ । ज्योति॑ष्मन्तम् । ए॒व । ए॒न॒म् । लो॒कम् । ग॒म॒य॒ति॒ । सा । मा॒ । सर्वान्॑ । पुण्यान्॑ । लो॒कान् । ग॒म॒य॒ । इति॑ । आ॒ह॒ । सर्वान्॑ । ए॒व । ए॒न॒म् । पुण्यान्॑ । लो॒कान् । ग॒म॒य॒ति॒ । सा । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}