{
  "id": "TS 7.2.7.2",
  "classification": {
    "kanda": "7",
    "prasna": "2",
    "anuvaka": "7",
    "panchasat": "2"
  },
  "header": "TS 7.2.7.2",
  "panchasatInfo": " 23",
  "padaCount": 50,
  "samhita": "प्राणापा॒नाभ्यां॒ ॅवा ए॒ते व्यृ॑द्ध्यन्ते॒ येषां᳚ दीक्षि॒तानां᳚ प्र॒मीय॑ते प्राणापा॒नौ मि॒त्रावरु॑णौ प्राणापा॒नावे॒व मु॑ख॒तः परि॑ हरन्त आश्वि॒नाग्रा᳚न् गृह्णीता ऽऽ*नुजाव॒रो᳚ऽश्विनौ॒ वै दे॒वाना॑मानुजाव॒रौ प॒श्चेवाग्रं॒ पर्यै॑ता-म॒श्विना॑वे॒तस्य॑ दे॒वता॒ य आ॑नुजाव॒र-स्तावे॒वैन॒मग्रं॒ परि॑ णयतः शु॒क्राग्रा᳚न् गृह्णीत ग॒तश्रीः᳚ प्रति॒ष्ठाका॑मो॒ऽसौ वा आ॑दि॒त्यः शु॒क्र ए॒षोऽन्तोऽन्तं॑ मनु॒ष्यः॑ - [  ]",
  "pada": "प्रा॒णा॒पा॒नाभ्या॒मिति॑ प्राण - अ॒पा॒नाभ्या᳚म् । वै । ए॒ते । वीति॑ । ऋ॒द्ध्य॒न्ते॒ । येषा᳚म् । दी॒क्षि॒ताना᳚म् । प्र॒मीय॑त॒ इति॑ प्र - मीय॑ते । प्रा॒णा॒पा॒नाविति॑ प्राण - अ॒पा॒नौ । मि॒त्रावरु॑णा॒विति॑ मि॒त्रा - वरु॑णौ । प्रा॒णा॒पा॒नाविति॑ प्राण - अ॒पा॒नौ । ए॒व । मु॒ख॒तः । परीति॑ । ह॒र॒न्ते॒ । आ॒श्वि॒नाग्रा॒नित्या᳚श्वि॒न-अ॒ग्रा॒न् । गृ॒ह्णी॒त॒ । आ॒नु॒जा॒व॒र इत्या॑नु-जा॒व॒रः । अ॒श्विनौ᳚ । वै । दे॒वाना᳚म् । आ॒नु॒जा॒व॒रावित्या॑नु - जा॒व॒रौ । प॒श्चा । इ॒व॒ । अग्र᳚म् । परीति॑ । ऐ॒ता॒म् । अ॒श्विनौ᳚ । ए॒तस्य॑ । दे॒वता᳚ । यः । आ॒नु॒जा॒व॒र इत्या॑नु - जा॒व॒रः । तौ । ए॒व । ए॒न॒म् । अग्र᳚म् । परीति॑ । न॒य॒तः॒ । शु॒क्राग्रा॒निति॑ शु॒क्र - अ॒ग्रा॒न् । गृ॒ह्णी॒त॒ । ग॒तश्री॒रिति॑ ग॒त - श्रीः॒ । प्र॒ति॒ष्ठाका॑म॒ इति॑ प्रति॒ष्ठा - का॒मः॒ । अ॒सौ । वै । आ॒दि॒त्यः । शु॒क्रः । ए॒षः । अन्तः॑ । अन्त᳚म् । म॒नु॒ष्यः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}