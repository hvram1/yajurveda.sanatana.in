{
  "id": "TS 7.2.7.3",
  "classification": {
    "kanda": "7",
    "prasna": "2",
    "anuvaka": "7",
    "panchasat": "3"
  },
  "header": "TS 7.2.7.3",
  "panchasatInfo": " 24",
  "padaCount": 50,
  "samhita": "श्रि॒यै ग॒त्वा नि व॑र्त॒ते ऽन्ता॑दे॒वाऽन्त॒मा र॑भते॒ न ततः॒ पापी॑यान् भवति मन्थ्य॑ग्रान् गृह्णीता-भि॒चर॑-न्नार्तपा॒त्रं ॅवा ए॒तद्-यन्-म॑न्थिपा॒त्रं मृ॒त्युनै॒वैनं॑ ग्राहयति ता॒जगार्ति॒मार्च्छ॑त्या-ग्रय॒णाग्रा᳚न् गृह्णीत॒ यस्य॑ पि॒ता पि॑ताम॒हः पुण्यः॒ स्यादथ॒ तन्न प्रा᳚प्नु॒याद्-वा॒चा वा ए॒ष इ॑न्द्रि॒येण॒ व्यृ॑द्ध्यते॒ यस्य॑ पि॒ता पि॑ताम॒हः पुण्यो॒ - [  ]",
  "pada": "श्रि॒यै । ग॒त्वा । नीति॑ । व॒र्त॒ते॒ । अन्ता᳚त् । ए॒व । अन्त᳚म् । एति॑ । र॒भ॒ते॒ । न । ततः॑ । पापी॑यान् । भ॒व॒ति॒ । म॒न्थ्य॑ग्रा॒निति॑ म॒न्थि-अ॒ग्रा॒न् । गृ॒ह्णी॒त॒ । अ॒भि॒चर॒न्नित्य॑भि - चरन्न्॑ । आ॒र्त॒पा॒त्रमित्या᳚र्त - पा॒त्रम् । वै । ए॒तत् । यत् । म॒न्थि॒पा॒त्रमिति॑ मन्थि - पा॒त्रम् । मृ॒त्युना᳚ । ए॒व । ए॒न॒म् । ग्रा॒ह॒य॒ति॒ । ता॒जक् । आर्ति᳚म् । एति॑ । ऋ॒च्छ॒ति॒ । आ॒ग्र॒य॒णाग्रा॒नित्या᳚ग्रय॒ण-अ॒ग्रा॒न् । गृ॒ह्णी॒त॒ । यस्य॑ । पि॒ता । पि॒ता॒म॒हः । पुण्यः॑ । स्यात् । अथ॑ । तत् । न । प्रा॒प्नु॒यादिति॑ प्र - आ॒प्नु॒यात् । वा॒चा । वै । ए॒षः । इ॒न्द्रि॒येण॑ । वीति॑ । ऋ॒द्ध्य॒ते॒ । यस्य॑ । पि॒ता । पि॒ता॒म॒हः । पुण्यः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}