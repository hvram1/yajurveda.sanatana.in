{
  "id": "TS 7.2.7.4",
  "classification": {
    "kanda": "7",
    "prasna": "2",
    "anuvaka": "7",
    "panchasat": "4"
  },
  "header": "TS 7.2.7.4",
  "panchasatInfo": " 25",
  "padaCount": 50,
  "samhita": "भ॒वत्यथ॒ तन्न प्रा॒प्नोत्युर॑ इवै॒तद्-य॒ज्ञ्स्य॒ वागि॑व॒ यदा᳚ग्रय॒णो वा॒चैवैन॑मिन्द्रि॒येण॒ सम॑र्द्धयति॒ न ततः॒ पापी॑यान् भवत्यु॒क्थ्या᳚ग्रान् गृह्णीताभिच॒र्यमा॑णः॒ सर्वे॑षां॒ ॅवा ए॒तत् पात्रा॑णामिन्द्रि॒यं ॅयदु॑क्थ्यपा॒त्रꣳ सर्वे॑णै॒वैन॑मिन्द्रि॒येणाति॒ प्रयु॑ङ्क्ते॒ सर॑स्वत्य॒भि नो॑ नेषि॒ वस्य॒ इति॑ पुरो॒रुचं॑ कुर्या॒द्-वाग्वै - [  ]",
  "pada": "भव॑ति । अथ॑ । तत् । न । प्रा॒प्नोतीति॑ प्र - आ॒प्नोति॑ । उरः॑ । इ॒व॒ । ए॒तत् । य॒ज्ञस्य॑ । वाक् । इ॒व॒ । यत् । आ॒ग्र॒य॒णः । वा॒चा । ए॒व । ए॒न॒म् । इ॒न्द्रि॒येण॑ । समिति॑ । अ॒र्द्ध॒य॒ति॒ । न । ततः॑ । पापी॑यान् । भ॒व॒ति॒ । उ॒क्थ्या᳚ग्रा॒नित्यु॒क्थ्य॑ - अ॒ग्रा॒न् । गृ॒ह्णी॒त॒ । अ॒भि॒च॒र्यमा॑ण॒ इत्य॑भि - च॒र्यमा॑णः । सर्वे॑षाम् । वै । ए॒तत् । पात्रा॑णाम् । इ॒न्द्रि॒यम् । यत् । उ॒क्थ्य॒पा॒त्रमित्यु॑क्थ्य - पा॒त्रम् । सर्वे॑ण । ए॒व । ए॒न॒म् । इ॒न्द्रि॒येण॑ । अति॑ । प्रेति॑ । यु॒ङ्क्ते॒ । सर॑स्वति । अ॒भीति॑ । नः॒ । ने॒षि॒ । वस्यः॑ । इति॑ । पु॒रो॒रुच॒मिति॑ पुरः - रुच᳚म् । कु॒र्या॒त् । वाक् । वै । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}