{
  "id": "TS 7.2.2.3",
  "classification": {
    "kanda": "7",
    "prasna": "2",
    "anuvaka": "2",
    "panchasat": "3"
  },
  "header": "TS 7.2.2.3",
  "panchasatInfo": " 7",
  "padaCount": 42,
  "samhita": "ॅविश्व॒जिति॒ यथा॑ दु॒ग्धा-मु॑प॒सीद॑त्ये॒वमु॑त्त॒म-महः॑ स्या॒न्नैक॑रा॒त्रश्च॒न स्या᳚द् बृहद्-रथन्त॒रे पूर्वे॒ष्वह॒स्सूप॑ यन्ती॒यं ॅवाव र॑थन्त॒रम॒सौ बृ॒हदा॒भ्यामे॒व न य॒न्त्यथो॑ अ॒नयो॑रे॒व प्रति॑ तिष्ठन्ति॒ यत् प्र॒त्यक्षं॑ ॅविश्व॒जिति॑ पृ॒ष्ठान्यु॑प॒यन्ति॒ यथा॒ प्रत्तां᳚ दु॒हे ता॒दृगे॒व तत् ॥",
  "pada": "वि॒श्व॒जितीति॑ विश्व - जिति॑ । यथा᳚ । दु॒ग्धाम् । उ॒प॒सीद॒तीत्यु॑प- सीद॑ति । ए॒वम् । उ॒त्त॒ममित्यु॑त् - त॒मम् । अहः॑ । स्या॒त् । न । ए॒क॒रा॒त्र इत्ये॑क - रा॒त्रः । च॒न । स्या॒त् । बृ॒ह॒द्र॒थ॒न्त॒रे इति॑ बृहत्-र॒थ॒न्त॒रे । पूर्वे॑षु । अह॒स्स्वित्यहः॑ - सु॒ । उपेति॑ । य॒न्ति॒ । इ॒यम् । वाव । र॒थ॒न्त॒रमिति॑ रथं - त॒रम् । अ॒सौ । बृ॒हत् । आ॒भ्याम् । ए॒व । न । य॒न्ति॒ । अथो॒ इति॑ । अ॒नयोः᳚ । ए॒व । प्रतीति॑ । ति॒ष्ठ॒न्ति॒ । यत् । प्र॒त्यक्ष॒मिति॑ प्रति - अक्ष᳚म् । वि॒श्व॒जितीति॑ विश्व - जिति॑ । पृ॒ष्ठानि॑ । उ॒प॒यन्तीत्यु॑प - यन्ति॑ । यथा᳚ । प्रत्ता᳚म् । दु॒हे । ता॒दृक् । ए॒व । तत् ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}