{
  "id": "TS 7.2.2.1",
  "classification": {
    "kanda": "7",
    "prasna": "2",
    "anuvaka": "2",
    "panchasat": "1"
  },
  "header": "TS 7.2.2.1",
  "panchasatInfo": " 5",
  "padaCount": 50,
  "samhita": "कु॒सु॒रु॒बिन्द॒ औद्दा॑लकिरकामयत पशु॒मान्थ् स्या॒मिति॒ स ए॒तꣳ स॑प्तरा॒त्रमाऽह॑र॒त् तेना॑यजत॒ तेन॒ वै स याव॑न्तो ग्रा॒म्याः प॒शव॒स्तानवा॑-रुन्ध॒ य ए॒वं ॅवि॒द्वान्थ् स॑प्तरा॒त्रेण॒ यज॑ते॒ याव॑न्त ए॒व ग्रा॒म्याः प॒शव॒स्ताने॒वाव॑ रुन्धे सप्तरा॒त्रो भ॑वति स॒प्त ग्रा॒म्याः प॒शवः॑ स॒प्ताऽऽ*र॒ण्याः स॒प्त छन्दाꣳ॑-स्यु॒भय॒स्या-व॑रुद्ध्यै त्रि॒वृद॑ग्निष्टो॒मो भ॑वति॒ तेज॑ - [  ]",
  "pada": "कु॒सु॒रु॒बिन्दः॑ । औद्दा॑लकि॒रित्यौत् - दा॒ल॒किः॒ । अ॒का॒म॒य॒त॒ । प॒शु॒मानिति॑ पशु - मान् । स्या॒म् । इति॑ । सः । ए॒तम् । स॒प्त॒रा॒त्रमिति॑ सप्त-रा॒त्रम् । एति॑ । अ॒ह॒र॒त् । तेन॑ । अ॒य॒ज॒त॒ । तेन॑ । वै । सः । याव॑न्तः । ग्रा॒म्याः । प॒शवः॑ । तान् । अवेति॑ । अ॒रु॒न्ध॒ । यः । ए॒वम् । वि॒द्वान् । स॒प्त॒रा॒त्रेणेति॑ सप्त - रा॒त्रेण॑ । यज॑ते । याव॑न्तः । ए॒व । ग्रा॒म्याः । प॒शवः॑ । तान् । ए॒व । अवेति॑ । रु॒न्धे॒ । स॒प्त॒रा॒त्र इति॑ सप्त-रा॒त्रः । भ॒व॒ति॒ । स॒प्त । ग्रा॒म्याः । प॒शवः॑ । स॒प्त । आ॒र॒ण्याः । स॒प्त । छन्दाꣳ॑सि । उ॒भय॑स्य । अव॑रुद्ध्या॒ इत्यव॑-रु॒द्ध्यै॒ । त्रि॒वृदिति॑ त्रि - वृत् । अ॒ग्नि॒ष्टो॒म इत्य॑ग्नि-स्तो॒मः । भ॒व॒ति॒ । तेजः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}