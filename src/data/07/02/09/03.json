{
  "id": "TS 7.2.9.3",
  "classification": {
    "kanda": "7",
    "prasna": "2",
    "anuvaka": "9",
    "panchasat": "3"
  },
  "header": "TS 7.2.9.3",
  "panchasatInfo": " 36",
  "padaCount": 55,
  "samhita": "-मे॑ति प्र॒जाप॑ति॒र्वा ए॒ष द्वा॑दश॒धा विहि॑तो॒ यद् द्वा॑दशरा॒त्रो याव॑तिरा॒त्रो तौ प॒क्षौ येऽन्त॑रे॒ऽष्टावु॒क्थ्याः᳚ स आ॒त्मा प्र॒जाप॑ति॒र्वावैष सन्थ्सद्ध॒ वै स॒त्रेण॑ स्पृणोति प्रा॒णा वै सत् प्रा॒णाने॒व स्पृ॑णोति॒ सर्वा॑सां॒ ॅवा ए॒ते प्र॒जानां᳚ प्रा॒णैरा॑सते॒ ये स॒त्रमास॑ते॒ तस्मा᳚त् पृच्छन्ति॒ किमे॒ते स॒त्रिण॒ इति॑ प्रि॒यः प्र॒जाना॒ ( ) मुत्थि॑तो भवति॒ य ए॒वं ॅवेद॑ ॥",
  "pada": "ए॒ति॒ । प्र॒जाप॑ति॒रिति॑ प्र॒जा - प॒तिः॒ । वै । ए॒षः । द्वा॒द॒श॒धेति॑ द्वादश - धा । विहि॑त॒ इति॒ वि - हि॒तः॒ । यत् । द्वा॒द॒श॒रा॒त्र इति॑ द्वादश - रा॒त्रः । यौ । अ॒ति॒रा॒त्रावित्य॑ति - रा॒त्रौ । तौ । प॒क्षौ । ये । अन्त॑रे । अ॒ष्टौ । उ॒क्थ्याः᳚ । सः । आ॒त्मा । प्र॒जाप॑ति॒रिति॑ प्र॒जा-प॒तिः॒ । वाव । ए॒षः । सन्न् । सत् । ह॒ । वै । स॒त्रेण॑ । स्पृ॒णो॒ति॒ । प्रा॒णा इति॑ प्र - अ॒नाः । वै । सत् । प्रा॒णानिति॑ प्र - अ॒नान् । ए॒व । स्पृ॒णो॒ति॒ । सर्वा॑साम् । वै । ए॒ते । प्र॒जाना॒मिति॑ प्र - जाना᳚म् । प्रा॒णैरिति॑ प्र - अ॒नैः । आ॒स॒ते॒ । ये । स॒त्रम् । आस॑ते । तस्मा᳚त् । पृ॒च्छ॒न्ति॒ । किम् । ए॒ते । स॒त्रिणः॑ । इति॑ । प्रि॒यः । प्र॒जाना॒मिति॑ प्र-जाना᳚म् ( ) । उत्थि॑त॒ इत्युत् - स्थि॒तः॒ । भ॒व॒ति॒ । यः । ए॒वम् । वेद॑ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}