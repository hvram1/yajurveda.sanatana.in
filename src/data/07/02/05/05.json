{
  "id": "TS 7.2.5.5",
  "classification": {
    "kanda": "7",
    "prasna": "2",
    "anuvaka": "5",
    "panchasat": "5"
  },
  "header": "TS 7.2.5.5",
  "panchasatInfo": " 17",
  "padaCount": 50,
  "samhita": "ए॒तत् कु॑र्वन्ति॒ यज्ज्यायाꣳ॑सꣳ॒॒ स्तोम॑मु॒पेत्य॒ कनी॑याꣳसमुप॒यन्ति॒ यद॑ग्निष्टो-मसा॒मान्य॒वस्ता᳚च्च प॒रस्ता᳚च्च॒ भव॒न्त्यजा॑मित्वाय त्रि॒वृद॑ग्निष्टो॒मो᳚ ऽग्नि॒ष्टुदा᳚ग्ने॒यीषु॑ भवति॒ तेज॑ ए॒वाव॑ रुन्धे पञ्चद॒श उ॒क्थ्य॑ ऐ॒न्द्रीष्वि॑न्द्रि॒यमे॒वाव॑ रुन्धे त्रि॒वृद॑ग्निष्टो॒मो वै᳚श्वदे॒वीषु॒ पुष्टि॑मे॒वाव॑ रुन्धे सप्तद॒शो᳚ऽग्निष्टो॒मः प्रा॑जाप॒त्यासु॑ तीव्रसो॒मो᳚ ऽन्नाद्य॒स्या-व॑रुद्ध्या॒ अथो॒ प्रैव तेन॑ जायत - [  ]",
  "pada": "ए॒तत् । कु॒र्व॒न्ति॒ । यत् । ज्यायाꣳ॑सम् । स्तोम᳚म् । उ॒पेत्येत्यु॑प-इत्य॑ । कनी॑याꣳसम् । उ॒प॒यन्तीत्यु॑प - यन्ति॑ । यत् । अ॒ग्नि॒ष्टो॒म॒सा॒मानीत्य॑ग्निष्टोम-सा॒मानि॑ । अ॒वस्ता᳚त् । च॒ । प॒रस्ता᳚त् । च॒ । भव॑न्ति । अजा॑मित्वा॒येत्यजा॑मि - त्वा॒य॒ । त्रि॒वृदिति॑ त्रि - वृत् । अ॒ग्नि॒ष्टो॒म इत्य॑ग्नि - स्तो॒मः । अ॒ग्नि॒ष्टुदित्य॑ग्नि-स्तुत् । आ॒ग्ने॒यीषु॑ । भ॒व॒ति॒ । तेजः॑ । ए॒व । अवेति॑ । रु॒न्धे॒ । प॒ञ्च॒द॒श इति॑ पञ्च-द॒शः । उ॒क्थ्यः॑ । ऐ॒न्द्रीषु॑ । इ॒न्द्रि॒यम् । ए॒व । अवेति॑ । रु॒न्धे॒ । त्रि॒व॒दिति॑ त्रि - वृत् । अ॒ग्नि॒ष्टो॒म इत्य॑ग्नि - स्तो॒मः । वै॒श्व॒दे॒वीष्विति॑ वैश्व - दे॒वीषु॑ । पुष्टि᳚म् । ए॒व । अवेति॑ । रु॒न्धे॒ । स॒प्त॒द॒श इति॑ सप्त - द॒शः । अ॒ग्नि॒ष्टो॒म इत्य॑ग्नि - स्तो॒मः । प्रा॒जा॒प॒त्यास्विति॑ प्राजा - प॒त्यासु॑ । ती॒व्र॒सो॒म इति॑ तीव्र-सो॒मः । अ॒न्नाद्य॒स्येत्य॑न्न - अद्य॑स्य । अव॑रुद्ध्या॒ इत्यव॑-रुद्॒ध्यै॒ । अथो॒ इति॑ । प्रेति॑ । ए॒व । तेन॑ । जा॒य॒ते॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}