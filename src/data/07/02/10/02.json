{
  "id": "TS 7.2.10.2",
  "classification": {
    "kanda": "7",
    "prasna": "2",
    "anuvaka": "10",
    "panchasat": "2"
  },
  "header": "TS 7.2.10.2",
  "panchasatInfo": " 38",
  "padaCount": 50,
  "samhita": "द्यवं॑ ग्री॒ष्मायौष॑धीर्व॒र्॒.षाभ्यो᳚ व्री॒हीञ्छ॒रदे॑ माषति॒लौ हे॑मन्तशिशि॒राभ्यां॒ तेनेन्द्रं॑ प्र॒जाप॑तिरयाजय॒त् ततो॒ वा इन्द्र॒ इन्द्रो॑ऽभव॒त् तस्मा॑दाहुरानुजाव॒रस्य॑ य॒ज्ञ् इति॒ स ह्ये॑तेनाऽग्रेऽय॑जतै॒ष ह॒ वै कु॒णप॑मत्ति॒ यः स॒त्रे प्र॑तिगृ॒ह्णाति॑ पुरुषकुण॒पम॑श्वकुण॒पं गौर्वा अन्नं॒ ॅयेन॒ पात्रे॒णान्नं॒ बिभ्र॑ति॒ यत् तन्न नि॒र्णेनि॑जति॒ ततोऽधि॒ - [  ]",
  "pada": "यव᳚म् । ग्री॒ष्माय॑ । ओष॑धीः । व॒र्॒.षाभ्यः॑ । व्री॒हीन् । श॒रदे᳚ । मा॒ष॒ति॒लाविति॑ माष - ति॒लौ । हे॒म॒न्त॒शि॒शि॒राभ्या॒मिति॑ हेमन्त - शि॒शि॒राभ्या᳚म् । तेन॑ । इन्द्र᳚म् । प्र॒जाप॑ति॒रिति॑ प्र॒जा-प॒तिः॒ । अ॒या॒ज॒य॒त् । ततः॑ । वै । इन्द्रः॑ । इन्द्रः॑ । अ॒भ॒व॒त् । तस्मा᳚त् । आ॒हुः॒ । आ॒नु॒जा॒व॒रस्येत्या॑नु - जा॒व॒रस्य॑ । य॒ज्ञः । इति॑ । सः । हि । ए॒तेन॑ । अग्रे᳚ । अय॑जत । ए॒षः । ह॒ । वै । कु॒णप᳚म् । अ॒त्ति॒ । यः । स॒त्रे । प्र॒ति॒गृ॒ह्णातीति॑ प्रति - गृ॒ह्णाति॑ । पु॒रु॒ष॒कु॒ण॒पमिति॑ पुरुष - कु॒ण॒पम् । अ॒श्व॒कु॒ण॒पमित्य॑श्व - कु॒ण॒पम् । गौः । वै । अन्न᳚म् । येन॑ । पात्रे॑ण । अन्न᳚म् । बिभ्र॑ति । यत् । तत् । न । नि॒र्णेनि॑ज॒तीति॑ निः - नेनि॑जति । ततः॑ । अधीति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}