{
  "id": "TS 7.4.6.1",
  "classification": {
    "kanda": "7",
    "prasna": "4",
    "anuvaka": "6",
    "panchasat": "1"
  },
  "header": "TS 7.4.6.1",
  "panchasatInfo": " 22",
  "padaCount": 50,
  "samhita": "आ॒दि॒त्या अ॑कामयन्त सुव॒र्गं ॅलो॒कमि॑या॒मेति॒ ते सु॑व॒र्गं ॅलो॒कं न प्राजा॑न॒न्न सु॑व॒र्गं ॅलो॒कमा॑य॒न् त ए॒तꣳ ष॑ट्त्रिꣳशद्रा॒त्र-म॑पश्य॒न् तमाऽह॑र॒न् तेना॑यजन्त॒ ततो॒ वै ते सु॑व॒र्गं ॅलो॒कं प्राजा॑नन्थ् सुव॒र्गं ॅलो॒कमा॑य॒न्॒. य ए॒वं ॅवि॒द्वाꣳसः॑ षट्त्रिꣳशद् रा॒त्रमास॑ते सुव॒र्गमे॒व लोकं प्र जा॑नन्ति सुव॒र्गं ॅलो॒कं ॅय॑न्ति॒ ज्योति॑रतिरा॒त्रो - [  ]",
  "pada": "आ॒दि॒त्याः । अ॒का॒म॒य॒न्त॒ । सु॒व॒र्गमिति॑ सुवः - गम् । लो॒कम् । इ॒या॒म॒ । इति॑ । ते । सु॒व॒र्गमिति॑ सुवः - गम् । लो॒कम् । न । प्रेति॑ । अ॒जा॒न॒न्न् । न । सु॒व॒र्गमिति॑ सुवः-गम् । लो॒कम् । आ॒य॒न्न् । ते । ए॒तम् । ष॒ट्त्रिꣳ॒॒श॒द्रा॒त्रमिति॑ षट्त्रिꣳशत् - रा॒त्रम् । अ॒प॒श्य॒न्न् । तम् । एति॑ । अ॒ह॒र॒न्न् । तेन॑ । अ॒य॒ज॒न्त॒ । ततः॑ । वै । ते । सु॒व॒र्गमिति॑ सुवः - गम् । लो॒कम् । प्रेति॑ । अ॒जा॒न॒न्न् । सु॒व॒र्गमिति॑ सुवः-गम् । लो॒कम् । आ॒य॒न्न् । ये । ए॒वम् । वि॒द्वाꣳसः॑ । ष॒ट्त्रिꣳ॒॒श॒द्रा॒त्रमिति॑ षट्त्रिꣳशत् - रा॒त्रम् । आस॑ते । सु॒व॒र्गमिति॑ सुवः - गम् । ए॒व । लो॒कम् । प्रेति॑ । जा॒न॒न्ति॒ । सु॒व॒र्गमिति॑ सुवः - गम् । लो॒कम् । य॒न्ति॒ । ज्योतिः॑ । अ॒ति॒रा॒त्र इत्य॑ति - रा॒त्रः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}