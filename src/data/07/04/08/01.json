{
  "id": "TS 7.4.8.1",
  "classification": {
    "kanda": "7",
    "prasna": "4",
    "anuvaka": "8",
    "panchasat": "1"
  },
  "header": "TS 7.4.8.1",
  "panchasatInfo": " 28",
  "padaCount": 50,
  "samhita": "सं॒ॅव॒थ्स॒राय॑ दीक्षि॒ष्यमा॑णा एकाष्ट॒कायां᳚ दीक्षेरन्ने॒षा वै सं॑ॅवथ्स॒रस्य॒ पत्नी॒ यदे॑काष्ट॒कैतस्यां॒ ॅवा ए॒ष ए॒ताꣳ रात्रिं॑ ॅवसति सा॒क्षादे॒व सं॑ॅवथ्स॒रमा॒रभ्य॑ दीक्षन्त॒ आर्तं॒ ॅवा ए॒ते सं॑ॅवथ्स॒रस्या॒भि दी᳚क्षन्ते॒ य ए॑काष्ट॒कायां॒ दीक्ष॒न्ते ऽन्त॑नामानावृ॒तू भ॑वतो॒ व्य॑स्तं॒ ॅवा ए॒ते सं॑ॅवथ्स॒रस्या॒ऽभि दी᳚क्षन्ते॒ य ए॑काष्ट॒कायां॒ दीक्ष॒न्तेऽन्त॑नामानावृ॒तू भ॑वतः फल्गुनी पूर्णमा॒से दी᳚क्षेर॒न् मुखं॒ ॅवा ए॒तथ् - [  ]",
  "pada": "सं॒ॅव॒थ्स॒रायेति॑ सं - व॒थ्स॒राय॑ । दी॒क्षि॒ष्यमा॑णाः । ए॒का॒ष्ट॒काया॒मित्ये॑क - अ॒ष्ट॒काया᳚म् । दी॒क्षे॒र॒न्न् । ए॒षा । वै । सं॒ॅव॒थ्स॒रस्येति॑ सं - व॒थ्स॒रस्य॑ । पत्नी᳚ । यत् । ए॒का॒ष्ट॒केत्ये॑क-अ॒ष्ट॒का । ए॒तस्या᳚म् । वै । ए॒षः । ए॒ताम् । रात्रि᳚म् । व॒स॒ति॒ । सा॒क्षादिति॑ स - अ॒क्षात् । ए॒व । सं॒ॅव॒थ्स॒रमिति॑ सं - व॒थ्स॒रम् । आ॒रभ्येत्या᳚ - रभ्य॑ । दी॒क्ष॒न्ते॒ । आर्त᳚म् । वै । ए॒ते । सं॒ॅव॒थ्स॒रस्येति॑ सं - व॒थ्स॒रस्य॑ । अ॒भीति॑ । दी॒क्ष॒न्ते॒ । ये । ए॒का॒ष्ट॒काया॒मित्ये॑क - अ॒ष्ट॒काया᳚म् । दीक्ष॑न्ते । अन्त॑नामाना॒वित्यन्त॑- ना॒मा॒नौ॒ । ऋ॒तू इति॑ । भ॒व॒तः॒ । व्य॑स्त॒मिति॒ वि-अ॒स्त॒म् । वै । ए॒ते । सं॒ॅव॒थ्स॒रस्येति॑ सं - व॒थ्स॒रस्य॑ । अ॒भीति॑ । दी॒क्ष॒न्ते॒ । ये । ए॒का॒ष्ट॒काया॒मित्ये॑क - अ॒ष्ट॒काया᳚म् । दीक्ष॑न्ते । अन्त॑नामाना॒वित्यन्त॑- ना॒मा॒नौ॒ । ऋ॒तू इति॑ । भ॒व॒तः॒ । फ॒ल्गु॒नी॒पू॒र्ण॒मा॒स इति॑ फल्गुनी- पू॒र्ण॒मा॒से । दी॒क्षे॒र॒न्न् । मुख᳚म् । वै । ए॒तत् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}