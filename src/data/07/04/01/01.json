{
  "id": "TS 7.4.1.1",
  "classification": {
    "kanda": "7",
    "prasna": "4",
    "anuvaka": "1",
    "panchasat": "1"
  },
  "header": "TS 7.4.1.1",
  "panchasatInfo": " 1",
  "padaCount": 50,
  "samhita": "बृह॒स्पति॑रकामयत॒ श्रन्मे॑ दे॒वा दधी॑र॒न् गच्छे॑यं पुरो॒धामिति॒ स ए॒तं च॑तुर्विꣳशतिरा॒त्र-म॑पश्य॒त् तमाऽह॑र॒त् तेना॑यजत॒ ततो॒ वै तस्मै॒ श्रद्दे॒वा अद॑ध॒ताग॑च्छत् पुरो॒धां ॅय ए॒वं ॅवि॒द्वाꣳस॑-श्चतुर्विꣳशतिरा॒त्रमास॑ते॒ श्रदे᳚भ्यो मनु॒ष्या॑ दधते॒ गच्छ॑न्ति पुरो॒धां ज्योति॒र्गौरायु॒रिति॑ त्र्य॒हा भ॑वन्ती॒यं ॅवाव ज्योति॑र॒न्तरि॑क्षं॒ गौर॒सावायु॑ - [  ]",
  "pada": "बृह॒स्पतिः॑ । अ॒का॒म॒य॒त॒ । श्रत् । मे॒ । दे॒वाः । दधी॑रन्न् । गच्छे॑यम् । पु॒रो॒धामिति॑ पुरः - धाम् । इति॑ । सः । ए॒तम् । च॒तु॒र्विꣳ॒॒श॒ति॒रा॒त्रमिति॑ चतुर्विꣳशति - रा॒त्रम् । अ॒प॒श्य॒त् । तम् । एति॑ । अ॒ह॒र॒त् । तेन॑ । अ॒य॒ज॒त॒ । ततः॑ । वै । तस्मै᳚ । श्रत् । दे॒वाः । अद॑धत । अग॑च्छत् । पु॒रो॒धामिति॑ पुरः - धाम् । ये । ए॒वम् । वि॒द्वाꣳसः॑ । च॒तु॒र्विꣳ॒॒श॒ति॒रा॒त्रमिति॑ चतुर्विꣳशति - रा॒त्रम् । आस॑ते । श्रत् । ए॒भ्यः॒ । म॒नु॒ष्याः᳚ । द॒ध॒ते॒ । गच्छ॑न्ति । पु॒रो॒धामिति॑ पुरः-धाम् । ज्योतिः॑ । गौः । आयुः॑ । इति॑ । त्र्य॒हा इति॑ त्रि - अ॒हाः । भ॒व॒न्ति॒ । इ॒यम् । वाव । ज्योतिः॑ । अ॒न्तरि॑क्षम् । गौः । अ॒सौ । आयुः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}