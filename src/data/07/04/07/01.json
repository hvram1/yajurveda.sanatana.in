{
  "id": "TS 7.4.7.1",
  "classification": {
    "kanda": "7",
    "prasna": "4",
    "anuvaka": "7",
    "panchasat": "1"
  },
  "header": "TS 7.4.7.1",
  "panchasatInfo": " 25",
  "padaCount": 50,
  "samhita": "वसि॑ष्ठो ह॒तपु॑त्रोऽकामयत वि॒न्देय॑ प्र॒जाम॒भि सा॑दा॒सान् भ॑वेय॒मिति॒ स ए॒तमे॑कस्मा-न्नपञ्चा॒श-म॑पश्य॒त् तमाऽह॑र॒त् तेना॑यजत॒ ततो॒ वै सोऽवि॑न्दत प्र॒जाम॒भि सौ॑दा॒सान॑भव॒द्य ए॒वं ॅवि॒द्वाꣳस॑ एकस्मा-न्नपञ्चा॒शमास॑ते वि॒न्दन्ते᳚ प्र॒जाम॒भि भ्रातृ॑व्यान् भवन्ति॒ त्रय॑स्त्रि॒वृतो᳚ऽग्निष्टो॒मा भ॑वन्ति॒ वज्र॑स्यै॒व मुखꣳ॒॒ सꣳ श्य॑न्ति॒ दश॑ पञ्चद॒शा भ॑वन्ति पञ्चद॒शो वज्रो॒ - [  ]",
  "pada": "वसि॑ष्ठः । ह॒तपु॑त्र॒ इति॑ ह॒त - पु॒त्रः॒ । अ॒का॒म॒य॒त॒ । वि॒न्देय॑ । प्र॒जामिति॑ प्र-जाम् । अ॒भीति॑ । सौ॒दा॒सान् । भ॒वे॒य॒म् । इति॑ । सः । ए॒तम् । ए॒क॒स्मा॒न्न॒प॒ञ्चा॒शमित्ये॑कस्मात् - न॒प॒ञ्चा॒शम् । अ॒प॒श्य॒त् । तम् । एति॑ । अ॒ह॒र॒त् । तेन॑ । अ॒य॒ज॒त॒ । ततः॑ । वै । सः । अवि॑न्दत । प्र॒जामिति॑ प्र-जाम् । अ॒भीति॑ । सौ॒दा॒सान् । अ॒भ॒व॒त् । ये । ए॒वम् । वि॒द्वाꣳसः॑ । ए॒क॒स्मा॒न्न॒प॒ञ्चा॒शमित्ये॑कस्मात्-न॒प॒ञ्चा॒शम् । आस॑ते । वि॒न्दन्ते᳚ । प्र॒जामिति॑ प्र - जाम् । अ॒भीति॑ । भ्रातृ॑व्यान् । भ॒व॒न्ति॒ । त्रयः॑ । त्रि॒वृत॒ इति॑ त्रि - वृतः॑ । अ॒ग्नि॒ष्टो॒मा इत्य॑ग्नि - स्तो॒माः । भ॒व॒न्ति॒ । वज्र॑स्य । ए॒व । मुख᳚म् । समिति॑ । श्य॒न्ति॒ । दश॑ । प॒ञ्च॒द॒शा इति॑ पञ्च - द॒शाः । भ॒व॒न्ति॒ । प॒ञ्च॒द॒श इति॑ पञ्च - द॒शः । वज्रः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}