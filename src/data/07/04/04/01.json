{
  "id": "TS 7.4.4.1",
  "classification": {
    "kanda": "7",
    "prasna": "4",
    "anuvaka": "4",
    "panchasat": "1"
  },
  "header": "TS 7.4.4.1",
  "panchasatInfo": " 15",
  "padaCount": 50,
  "samhita": "प्र॒जाप॑तिः सुव॒र्गं ॅलो॒कमै॒त् तं दे॒वा येन॑येन॒ छन्द॒साऽनु॒ प्रायु॑ञ्जत॒ तेन॒ नाऽऽ*प्नु॑व॒न् त ए॒ता द्वात्रिꣳ॑शतꣳ॒॒ रात्री॑रपश्य॒न् द्वात्रिꣳ॑शदक्षरा ऽनु॒ष्टुगा-नु॑ष्टुभः प्र॒जाप॑तिः॒ स्वेनै॒व छन्द॑सा प्र॒जाप॑ति-मा॒प्त्वा ऽभ्या॒रुह्य॑ सुव॒र्गं ॅलो॒कमा॑य॒न॒. य ए॒वं ॅवि॒द्वाꣳस॑ ए॒ता आस॑ते॒ द्वात्रिꣳ॑शदे॒ता द्वात्रिꣳ॑शदक्षरा ऽनु॒ष्टुगा-नु॑ष्टुभः प्र॒जाप॑तिः॒ स्वेनै॒व छन्द॑सा प्र॒जाप॑तिमा॒प्त्वा श्रियं॑ गच्छन्ति॒ - [  ]",
  "pada": "प्र॒जाप॑ति॒रिति॑ प्र॒जा - प॒तिः॒ । सु॒व॒र्गमिति॑ सुवः - गम् । लो॒कम् । ऐ॒त् । तम् । दे॒वाः । येन॑ये॒नेति॒ येन॑ - ये॒न॒ । छन्द॑सा । अनु॑ । प्रेति॑ । अयु॑ञ्जत । तेन॑ । न । आ॒प्नु॒व॒न्न् । ते । ए॒ताः । द्वात्रिꣳ॑शतम् । रात्रीः᳚ । अ॒प॒श्य॒न्न् । द्वात्रिꣳ॑शदक्ष॒रेति॒ द्वात्रिꣳ॑शत् - अ॒क्ष॒रा॒ । अ॒नु॒ष्टुगित्य॑नु - स्तुक् । आनु॑ष्टुभ॒ इत्यानु॑ - स्तु॒भः॒ । प्र॒जाप॑ति॒रिति॑ प्र॒जा-प॒तिः॒ । स्वेन॑ । ए॒व । छन्द॑सा । प्र॒जाप॑ति॒मिति॑ प्र॒जा-प॒ति॒म् । आ॒प्त्वा । अ॒भ्या॒रुह्येत्य॑भि - आ॒रुह्य॑ । सु॒व॒र्गमिति॑ सुवः - गम् । लो॒कम् । आ॒य॒न्न् । ये । ए॒वम् । वि॒द्वाꣳसः॑ । ए॒ताः । आस॑ते । द्वात्रिꣳ॑शत् । ए॒ताः । द्वात्रिꣳ॑शदक्ष॒रेति॒ द्वात्रिꣳ॑शत् - अ॒क्ष॒रा॒ । अ॒नु॒ष्टुगित्य॑नु - स्तुक् । आनु॑ष्टुभ॒ इत्यानु॑ - स्तु॒भः॒ । प्र॒जाप॑ति॒रिति॑ प्र॒जा-प॒तिः॒ । स्वेन॑ । ए॒व । छन्द॑सा । प्र॒जाप॑ति॒मिति॑ प्र॒जा-प॒ति॒म् । आ॒प्त्वा । श्रिय᳚म् । ग॒च्छ॒न्ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}