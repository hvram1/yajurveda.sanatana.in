{
  "id": "TS 7.4.19.3",
  "classification": {
    "kanda": "7",
    "prasna": "4",
    "anuvaka": "19",
    "panchasat": "3"
  },
  "header": "TS 7.4.19.3",
  "panchasatInfo": " 49",
  "padaCount": 50,
  "samhita": "पु॒ष्टं प॒शु म॑न्यते । शू॒द्रा यदर्य॑जारा॒ न पोषा॑य धनायति ॥अबें॒ अबां॒ल्यंबि॑के॒ न मा॑ यभति॒ कश्च॒न । स॒सस्त्य॑श्व॒कः ॥इ॒यं ॅय॒का श॑कुन्ति॒का ऽऽहल॒मिति॒ सर्प॑ति । आह॑तं ग॒भे पसो॒ नि ज॑ल्गुलीति॒ धाणि॑का ॥ अबें॒ अबां॒ल्यंबि॑के॒ न मा॑ यभति॒ कश्च॒न । स॒सस्त्य॑श्व॒कः ॥मा॒ता च॑ ते पि॒ता च॒ तेऽग्रं॑ ॅवृ॒क्षस्य॑ रोहतः ( ) ।",
  "pada": "पु॒ष्टम् । प॒शु । म॒न्य॒ते॒ ।  । शू॒द्रा । यत् । अर्य॑जा॒रेत्यर्य॑ - जा॒रा॒ । न । पोषा॑य । ध॒ना॒य॒ति॒ ।  । अम्बे᳚ । अम्बा॑लि । अम्बि॑के । न । मा॒ । य॒भ॒ति॒ । कः । च॒न ।  । स॒सस्ति॑ । अ॒श्व॒कः ।  । इ॒यम् । य॒का । श॒कु॒न्ति॒का । आ॒हल॒मित्या᳚-हल᳚म् । इति॑ । सर्प॑ति ।  । आह॑त॒मित्या-ह॒त॒म् । ग॒भे । पसः॑ । नीति॑ । ज॒ल्गु॒ली॒ति॒ । धाणि॑का ।  । अम्बे᳚ । अम्बा॑लि । अम्बि॑के । न । मा॒ । य॒भ॒ति॒ । कः । च॒न ।  । स॒सस्ति॑ । अ॒श्व॒कः ।  । मा॒ता । च॒ । ते॒ । पि॒ता । च॒ । ते॒ । अग्र᳚म् । वृ॒क्षस्य॑ । रो॒ह॒तः॒ ( ) ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}