{
  "id": "TS 7.4.19.2",
  "classification": {
    "kanda": "7",
    "prasna": "4",
    "anuvaka": "19",
    "panchasat": "2"
  },
  "header": "TS 7.4.19.2",
  "panchasatInfo": " 48",
  "padaCount": 50,
  "samhita": "बिल॒धाव॑नः । प्रि॒यः स्त्री॒णाम॑पी॒च्यः॑ ॥ य आ॑सां कृ॒ष्णे लक्ष्म॑णि॒ सर्दि॑गृदिं प॒राव॑धीत् ॥अबें॒ अबां॒ल्यंबि॑के॒ न मा॑ यभति॒ कश्च॒न । स॒सस्त्य॑श्व॒कः ॥ऊ॒र्द्ध्वा-मे॑ना॒मुच्छ्र॑यताद्-वेणुभा॒रं गि॒रावि॑व । अथा᳚स्या॒ मद्ध्य॑मेधताꣳ शी॒ते वाते॑ पु॒नन्नि॑व ॥ अबें॒ अबां॒ल्यंबि॑के॒ न मा॑ यभति॒ कश्च॒न । स॒सस्त्य॑श्व॒कः ॥ यद्ध॑रि॒णी यव॒मत्ति॒ न - [  ]",
  "pada": "बि॒ल॒धाव॑न॒ इति॑ बिल - धाव॑नः ।  । प्रि॒यः । स्त्री॒णाम् । अ॒पी॒च्यः॑ ।  । यः । आ॒सा॒म् । कृ॒ष्णे । लक्ष्म॑णि । सर्दि॑गृदिम् । प॒राव॑धी॒दिति॑ परा - अव॑धीत् ।  । अम्बे᳚ । अम्बा॑लि । अम्बि॑के । न । मा॒ । य॒भ॒ति॒ । कः । च॒न ।  । स॒सस्ति॑ । अ॒श्व॒कः ।  । ऊ॒र्द्ध्वाम् । ए॒ना॒म् । उदिति॑ । श्र॒य॒ता॒त् । वे॒णु॒भा॒रमिति॑ वेणु-भा॒रम् । गि॒रौ । इ॒व॒ ।  । अथ॑ । अ॒स्याः॒ । मद्ध्य᳚म् । ए॒ध॒ता॒म् । शी॒ते । वाते᳚ । पु॒नन्न् । इ॒व॒ ।  । अम्बे᳚ । अम्बा॑लि । अम्बि॑के । न । मा॒ । य॒भ॒ति॒ । कः । च॒न ।  । स॒सस्ति॑ । अ॒श्व॒कः ।  । यत् । ह॒रि॒णी । यव᳚म् । अत्ति॑ । न । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}