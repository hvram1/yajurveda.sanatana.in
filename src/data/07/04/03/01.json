{
  "id": "TS 7.4.3.1",
  "classification": {
    "kanda": "7",
    "prasna": "4",
    "anuvaka": "3",
    "panchasat": "1"
  },
  "header": "TS 7.4.3.1",
  "panchasatInfo": " 9",
  "padaCount": 50,
  "samhita": "ऋ॒क्षा वा इ॒यम॑लो॒मका॑ऽऽसी॒थ् साऽका॑मय॒तौष॑धीभि॒-र्वन॒स्पति॑भिः॒ प्र जा॑ये॒येति॒ सैतास्त्रिꣳ॒॒शतꣳ॒॒ रात्री॑रपश्य॒त् ततो॒ वा इ॒यमोष॑धीभि॒-र्वन॒स्पति॑भिः॒ प्राजा॑यत॒ ये प्र॒जाका॑माः प॒शुका॑माः॒ स्युस्त ए॒ता आ॑सीर॒न् प्रैव जा॑यन्ते प्र॒जया॑ प॒शुभि॑रि॒यं ॅवा अ॑क्षुद्ध्य॒थ् सैतां ॅवि॒राज॑मपश्य॒त् तामा॒त्मन् धि॒त्वाऽन्नाद्य॒मवा॑ रु॒न्धौष॑धी॒ - [  ]",
  "pada": "ऋ॒क्षा । वै । इ॒यम् । अ॒लो॒मका᳚ । आ॒सी॒त् । सा । अ॒का॒म॒य॒त॒ । ओष॑धीभि॒रित्योष॑धि-भिः॒ । वन॒स्पति॑भि॒रिति॒ वन॒स्पति॑-भिः॒ । प्रेति॑ । जा॒ये॒य॒ । इति॑ । सा । ए॒ताः । त्रिꣳ॒॒शत᳚म् । रात्रीः᳚ । अ॒प॒श्य॒त् । ततः॑ । वै । इ॒यम् । ओष॑धीभि॒रित्योष॑धि - भिः॒ । वन॒स्पति॑भि॒रिति॒ वन॒स्पति॑ -भिः॒ । प्रेति॑ । अ॒जा॒य॒त॒ । ये । प्र॒जाका॑मा॒ इति॑ प्र॒जा - का॒माः॒ । प॒शुका॑मा॒ इति॑ प॒शु - का॒माः॒ । स्युः । ते । ए॒ताः । आ॒सी॒र॒न्न् । प्रेति॑ । ए॒व । जा॒य॒न्ते॒ । प्र॒जयेति॑ प्र-जया᳚ । प॒शुभि॒रिति॑ प॒शु-भिः॒ । इ॒यम् । वै । अ॒क्षु॒द्ध्य॒त् । सा । ए॒ताम् । वि॒राज॒मिति॑ वि - राज᳚म् । अ॒प॒श्य॒त् । ताम् । आ॒त्मन्न् । धि॒त्वा । अ॒न्नाद्य॒मित्य॑न्न - अद्य᳚म् । अवेति॑ । अ॒रु॒न्ध॒ । ओष॑धीः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}