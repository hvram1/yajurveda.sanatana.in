{
  "id": "TS 7.4.3.3",
  "classification": {
    "kanda": "7",
    "prasna": "4",
    "anuvaka": "3",
    "panchasat": "3"
  },
  "header": "TS 7.4.3.3",
  "panchasatInfo": " 11",
  "padaCount": 50,
  "samhita": "प्रति॑ तिष्ठन्ति त्रयस्त्रिꣳ॒॒शात् त्र॑यस्त्रिꣳ॒॒शमुप॑ यन्ति य॒ज्ञ्स्य॒ संत॑त्या॒ अथो᳚ प्र॒जाप॑ति॒र्वै त्र॑यस्त्रिꣳ॒॒शः प्र॒जाप॑तिमे॒वाऽऽ*र॑भन्ते॒ प्रति॑ष्ठित्यै त्रिण॒वो भ॑वति॒ विजि॑त्या एकविꣳ॒॒शो भ॑वति॒ प्रति॑ष्ठित्या॒ अथो॒ रुच॑मे॒वाऽऽ*त्मन् द॑धते त्रि॒वृद॑ग्नि॒ष्टुद्-भ॑वति पा॒प्मान॑मे॒व तेन॒ निर्द॑ह॒न्तेऽथो॒ तेजो॒ वै त्रि॒वृत् तेज॑ ए॒वाऽऽत्मन् द॑धते पञ्चद॒श इ॑न्द्रस्तो॒मो भ॑वतीन्द्रि॒यमे॒वाव॑ - [  ]",
  "pada": "प्रतीति॑ । ति॒ष्ठ॒न्ति॒ । त्र॒य॒स्त्रिꣳ॒॒शादिति॑ त्रयः - त्रिꣳ॒॒शात् । त्र॒य॒स्त्रिꣳ॒॒शमिति॑ त्रयः - त्रिꣳ॒॒शम् । उपेति॑ । य॒न्ति॒ । य॒ज्ञस्य॑ । सन्त॑त्या॒ इति॒ सं - त॒त्यै॒ । अथो॒ इति॑ । प्र॒जाप॑ति॒रिति॑ प्र॒जा-प॒तिः॒ । वै । त्र॒य॒स्त्रिꣳ॒॒श इति॑ त्रयः-त्रिꣳ॒॒शः । प्र॒जाप॑ति॒मिति॑ प्र॒जा-प॒ति॒म् । ए॒व । एति॑ । र॒भ॒न्ते॒ । प्रति॑ष्ठित्या॒ इति॒ प्रति॑ - स्थि॒त्यै॒ । त्रि॒ण॒व इति॑ त्रि - न॒वः । भ॒व॒ति॒ । विजि॑त्या॒ इति॒ वि - जि॒त्यै॒ । ए॒क॒विꣳ॒॒श इत्ये॑क - विꣳ॒॒शः । भ॒व॒ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । अथो॒ इति॑ । रुच᳚म् । ए॒व । आ॒त्मन्न् । द॒ध॒ते॒ । त्रि॒वृदिति॑ त्रि - वृत् । अ॒ग्नि॒ष्टुदित्य॑ग्नि - स्तुत् । भ॒व॒ति॒ । पा॒प्मान᳚म् । ए॒व । तेन॑ । निरिति॑ । द॒ह॒न्ते॒ । अथो॒ इति॑ । तेजः॑ । वै । त्रि॒वृदिति॑ त्रि-वृत् । तेजः॑ । ए॒व । आ॒त्मन्न् । द॒ध॒ते॒ । प॒ञ्च॒द॒श इति॑ पञ्च - द॒शः । इ॒न्द्र॒स्तो॒म इती᳚न्द्र - स्तो॒मः । भ॒व॒ति॒ । इ॒न्द्रि॒यम् । ए॒व । अवेति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}