{
  "id": "TS 3.2.2.1",
  "classification": {
    "kanda": "3",
    "prasna": "2",
    "anuvaka": "2",
    "panchasat": "1"
  },
  "header": "TS 3.2.2.1",
  "panchasatInfo": " 4",
  "padaCount": 50,
  "samhita": "त्रीणि॒ वाव सव॑ना॒न्यथ॑ तृ॒तीयꣳ॒॒ सव॑न॒मव॑ लुम्पन्त्यनꣳ॒॒शु कु॒र्वन्त॑ उपाꣳ॒॒शुꣳहु॒त्वोपाꣳ॑शुपा॒त्रेऽꣳ॑शुम॒वास्य॒ तन्तृ॑तीयसव॒ने॑ ऽपि॒सृज्या॒भि षु॑णुया॒द्यदा᳚प्या॒यय॑ति॒ तेनाꣳ॑शु॒मद्यद॑भिषु॒णोति॒ तेन॑र्जी॒षि सर्वा᳚ण्ये॒व तथ् सव॑नान्यꣳशु॒मन्ति॑ शु॒क्रव॑न्ति स॒माव॑द्वीर्याणि करोति॒ द्वौ स॑मु॒द्रौ वित॑तावजू॒र्यौ प॒र्याव॑र्तेते ज॒ठरे॑व॒ पादाः᳚ । तयोः॒ पश्य॑न्तो॒ अति॑ यन्त्य॒न्यमप॑श्यन्तः॒ - [  ]  ",
  "pada": "त्रीणि॑ । वाव । सव॑नानि । अथ॑ । तृ॒तीय᳚म् । सव॑नम् । अवेति॑ । लुं॒प॒न्ति॒ । अ॒नꣳ॒॒शु । कु॒र्वन्तः॑ । उ॒पाꣳ॒॒शुमित्यु॑प - अꣳ॒॒शुम् । हु॒त्वा । उ॒पाꣳ॒॒शु॒पा॒त्र इत्यु॑पाꣳशु - पा॒त्रे । अꣳ॒॒शुम् । अ॒वास्येत्य॑व - अस्य॑ । तम् । तृ॒ती॒य॒स॒व॒न इति॑ तृतीय - स॒व॒ने । अ॒पि॒सृज्येत्य॑पि - सृज्य॑ । अ॒भीति॑ । स॒नु॒या॒त् । यत् । आ॒प्या॒यय॒तीत्या᳚ - प्या॒यय॑ति । तेन॑ । अꣳ॒॒शु॒मदित्यꣳ॑शु-मत् । यत् । अ॒भि॒षु॒णोतीत्य॑भि-सु॒नोति॑ । तेन॑ । ऋ॒जी॒षि । सर्वा॑णि । ए॒व । तत् । सव॑नानि । अꣳ॒॒शु॒मन्तीत्यꣳ॑शु - मन्ति॑ । शु॒क्रव॒न्तीति॑ शु॒क्र - व॒न्ति॒ । स॒माव॑द् वीर्या॒णीति॑ स॒माव॑त् - वी॒र्या॒णि॒ । क॒रो॒ति॒ । द्वौ । स॒मु॒द्रौ । वित॑ता॒विति॒ वि - त॒तौ॒ । अ॒जू॒र्यौ । प॒र्याव॑र्तेते॒ इति॑ परि-आव॑र्तेते । ज॒ठरा᳚ । इ॒व॒ । पादाः᳚ ।  । तयोः᳚ । पश्य॑न्तः । अतीति॑ । य॒न्ति॒ । अ॒न्यम् । अप॑श्यन्तः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nअथ द्वितीय सवनानि निरूप्यन्ते । ततः प्रातःसवनगत उपांशुग्रहपात्रे सोपांशुप्रक्षेपं तस्य चांशोस्तृतीयसवनगताभिषवसंसर्गं विधत्ते —\nत्रीणि वावेति । प्रातःसवनं माध्यंदिनं सवनं तृतीयसवनं चेत्येवं सवनानि त्रीण्यवश्यं भवन्ति । सूयते सोम एव प्रात सवने माध्यंदिने च न तृतीयसवने । ऋजीषमेव तत्राभिषूयते । अत एव षष्ठकाण्डे गायत्र्याः सोमाहरणप्रस्तावे समाम्नायते — “पद्भ्यां द्वे सवने समगृह्णान्मुखेनैकं यन्मुखेन समगृह्णात्तदधत्तस्माद्द्वे सवने शुक्रवती प्रातःसवनं च माध्यंदिनं च तस्मात्तृतीयसवन ऋजीषमभिषुण्वन्ति धीतमिव हि मन्यन्ते” इति । अथैवं सति सोमांशुरहितं तृतीयं सवनं कुर्वन्तो यजमानस्तत्सवनवलुम्पन्ति विनाशयन्ति । सूयते सोमोऽत्रेत्यस्य सवनशब्दार्थस्यासंभवात्तस्य सवनत्वं कथं सिध्यतीति तदुच्यत — उपांशुग्रहं हुत्वा तस्मिन्नुपांशुपात्रे केचिदनभिषुतं सोमांशुं प्रक्षिप्य तृतीयसवनपर्यन्तं प्रज्ञातं निधाय तृतीयसवने तमंशुमृजीषे संसृज्याभिषुणुयात् । तस्मिन्नभिषवे तमंशुं वसतीवरीभिरद्भिराप्याप्रयति । तेनाऽप्यायननेतरसवनवदिदमाप्यायितसोमांशुयुक्तं भवति । अंशुना सहाभिषवं कृत्वा निष्पीडनादृजीषयुक्तमपि भवति । एवं च सति तत्तथा सति तृतीयसवनेन सह सर्वाण्यपि सवनानि सोतव्यसोमांशुयुक्तानि शुक्रवन्ति सूयमानसोमांसुगतरसवन्ति कृत्वा तुल्यवीर्याणि कृतानि भवन्ति ।\nअथानन्तरभाविनोर्मन्त्रयोर्विनियोगमापस्तम्ब आह — “प्रस्त्रप्स्यन्तो ग्रहानवेक्षन्ते द्वौ समुद्राविति पूतभृदाधवनीयौ द्वे द्रधसी इति द्रोणकलशम्” इति ।\nपाठस्तु -\nद्वौ समुद्राविति । तत्र प्रथममन्त्रेण समुद्रद्वयरूपत्वमहोरात्रद्वयरूपत्वं चाऽऽरोप्य पूतभृदाधवनीयौ स्तूयेते । द्वौ समुद्रौ विततौ विस्तीर्णावजृर्यावजीर्णौ कदाचिदप्यशुष्यन्तौ । तादृशावेतौ पर्यायेणाऽऽवतते तत्र दृष्टान्तः — जठरा समुद्रस्योदरे पादा इव यथा पादसदृशा ऊर्मयः समुद्रमध्ये पर्यायेणाऽऽवर्तन्ते प्रथममेक आगच्छति पश्चादपर इति तथा पूतभृत्कदाचिदुपयुज्यते कदाचिदाधवनीय इति पर्यायः । तौ समुद्रात्मकौ पूतभृदाधवनीयौ पुनरहोरात्ररूपौ वर्तेते । तयोर्मध्येऽन्यमहरात्मकं जनाः पश्यन्तोऽतियन्ति उत्तरन्ति । अथान्यं रात्रिरूपमपश्यन्तो जनाः सेतुसदृशेन नौरूपेण साधनेनातियन्ति । उत्तरस्य हविर्धानस्योपरिष्टान्नीडे परिश्रितेऽवस्थितस्याऽऽधवनीयस्य तिरोहितत्वादपश्यन्त इत्युच्यते । तस्यैव हविर्धानस्य प्रधुरे तिरोधानरहिते पूतभृतोऽ वस्थितत्वात्पश्यन्त इत्युच्यते । चमसगणे पयसां धारकत्वादुभयोः समुद्रत्वम् । अथ द्रोणकलश आदित्यात्मना स्तूयते एक आदित्यो द्वे द्रघसी अहोरात्रे उभे वाससी वस्तेऽ हस्कार्याच्छादयति । कीदृशे द्रधसी, सतती सातत्येनाविच्छेदेन वर्तेते । न ह्यह्रो रात्रेश्च मध्ये कश्विद्विच्छेदोऽस्ति । कीदृश एक आदित्यः, केशी केशसमानरश्मियुक्तो विश्वा भुवनानि विद्वान्सर्वाल्लोकान्स्वरश्मिभिः प्रकाशायमानः । उक्तयोर्वस्त्रयोर्मध्ये रात्रिरूपं वस्त्रं मलिनमहोरूपं तु शुक्रम । यदा रात्रिरूपमसितं वस्त्रं वसानो वर्तते तदास्वात्मरूपं तिरोधाय गच्छति । अथ जार्यै जीर्णाया रात्रे पश्चादनुहाय तदसितं वस्त्रं परित्यज्य शुक्लमहोरूपं श्वेतं वस्त्रप्रादत्ते । यथाऽऽयमादित्यः कदाचित्तिरोहितो भवति कदाचिदाविर्भवत्येवमयं द्रोणकालशोऽपि हविर्धानस्याधस्तात्तिरोभूतो वर्तते । हारियोजनग्रहणाय तस्मात्प्रदेशाद्वहिरानीत आविर्भवति । तस्मादयमादित्यसदृश इत्यर्थः ।\nअथ यस्य सोमयागस्य प्रकरणोक्तेभ्यो मन्त्रेभ्यो विधिभ्यश्चान्यान्परिशिष्टान्मन्त्रान्विधींश्च दर्शयितुमिदमौपानुवाक्यकाण्डमारब्धं तमिमं सोमयागं विधातुं प्रस्तौति —\nदेवा वा इति । देवाः पूर्वमसुरीवजयार्थं यज्ञे यद्यदङ्गमकुर्वत तत्सर्वमसुरा अपि ज्ञात्वा तथैवाकुर्वत । ततो देवानां जयाभावे सति पुनरपि विचार्य जयोपायमेतं सोमाख्यं महायज्ञं निश्चितवन्तः । तं च महायज्ञमसुरा यथा न जानन्ति तथा प्रच्छश्रमनुष्ठितवन्तः । तञ्चा ( ते चा) ग्निहोत्रं जुहुम इति बहिः प्रसिद्धं कृत्वा रहसि दीक्षव्रतमकुर्वत । यस्मादग्निहोत्रं सायं प्रातर्द्विर्वहिर्जुह्णति तस्मादभ्यन्तरे क्षीरपानरूपं व्रतं सायं प्रातश्चेति द्विरनुष्ठेयम् । तथा बहिः पौर्णमासं यज्ञं प्रसार्यभ्यन्तरेऽ ग्नीषोमीयं पशुमकुर्वत । तथा बहिदर्शसंबन्धियोग्यं यज्ञं प्रसार्याभ्यन्तर आग्नेयं सवनीयं पशुमकुर्वत । ततश्चातुर्मास्यरूपं वैश्वदेवं पर्व बहिः प्रसार्यन्तः प्रातःसवनमकुर्वत । तथा वरुणप्रघासन्बहिः प्रसार्यान्तमाध्यंदिनं सवनमकुर्वत । तथा साकमेधान्पितृयज्ञे त्र्यम्बकांश्च बहिः प्रसार्यान्तस्तृतीयसवनमकुर्वत । तदानीमसुरा देवैः क्रियमाणं यज्ञमनुक्रमेणावगन्तुमैच्छंस्तदानीं बाहिः प्रसारितैरग्निहोत्रादिभिर्हविर्यज्ञैर्भ्रान्ता अन्तस्तं गोप्यं सोमयागमनुक्रमेणानवगतवन्तः । ततोऽवगन्तुमशक्ताः परस्परमिदमब्रुवन्-इमे देवा अध्वर्तव्या अस्माभिर्ध्वरितुं हिंसितुमशक्या अभूवन्निति । तत्तस्मात्कारणान्न घवर्यन्तेऽ नेन सोमयागेनेत्यध्वरत्वं तस्य संपन्नम् । ततोऽध्वरानुष्ठानाद्देवा विजायिनोऽभवन्नसुराश्च पराभूताः । इदानीं सोमयागं विधत्ते —\nए एवमिति । अत्र विनियोगसंग्रहः —\nद्वावित्यवेक्षते पूतभृतं चाऽऽधवनीयकम् ।\nद्वे द्रोणकलशं पश्येन्मन्त्रौ द्वाविह वर्णितौ ॥\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये तृतीयकाण्डे द्वितीयप्रपाठके द्वितीयोऽनुवाकः ॥ २ ॥\n"
}