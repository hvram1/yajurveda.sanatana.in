{
  "id": "TS 3.2.3.3",
  "classification": {
    "kanda": "3",
    "prasna": "2",
    "anuvaka": "3",
    "panchasat": "3"
  },
  "header": "TS 3.2.3.3",
  "panchasatInfo": " 9",
  "padaCount": 50,
  "samhita": "वर्च॑से पवस्व॒ तस्य॑ मे रास्व॒ तस्य॑ ते भक्षीय॒ तस्य॑ त इ॒दमुन्मृ॑जे ॥ बुभू॑ष॒न्नवे᳚क्षेतै॒ष वै पात्रि॑यः प्र॒जाप॑तिर्य॒ज्ञ्ः प्र॒जाप॑ति॒स्तमे॒व त॑र्पयति॒ स ए॑नं तृ॒प्तो भूत्या॒ऽभि प॑वते ब्रह्मवर्च॒सका॒मो-ऽवे᳚क्षेतै॒ष वै पात्रि॑यः प्र॒जाप॑तिर्य॒ज्ञ्ः प्र॒जाप॑ति॒स्तमे॒व त॑र्पयति॒ स ए॑नं तृ॒प्तो ब्र॑ह्मवर्च॒सेना॒भि प॑वत आमया॒व्य - [  ]  ",
  "pada": "वर्च॑से । प॒व॒स्व॒ । तस्य॑ । मे॒ । रा॒स्व॒ । तस्य॑ । ते॒ । भ॒क्षी॒य॒ । तस्य॑ । ते॒ । इ॒दम् । उदिति॑ । मृ॒जे॒ ।  । बुभू॑षन्न् । अवेति॑ । ई॒क्षे॒त॒ । ए॒षः । वै । पात्रि॑यः । प्र॒जाप॑ति॒रिति॑ प्र॒जा - प॒तिः॒ । य॒ज्ञः । प्र॒जाप॑ति॒रिति॑ प्र॒जा - प॒तिः॒ । तम् । ए॒व । त॒र्प॒य॒ति॒ । सः । ए॒न॒म् । तृ॒प्तः । भूत्या᳚ । अ॒भीति॑ । प॒व॒ते॒ । ब्र॒ह्म॒व॒र्च॒सका॑म॒ इति॑ ब्रह्मवर्च॒स-का॒मः॒ । अवेति॑ । ई॒क्षे॒त॒ । ए॒षः । वै । पात्रि॑यः । प्र॒जाप॑ति॒रिति॑ प्र॒जा - प॒तिः॒ । य॒ज्ञः । प्र॒जाप॑ति॒रिति॑ प्र॒जा - प॒तिः॒ । तम् । ए॒व । त॒र्प॒य॒ति॒ । सः । ए॒न॒म् । तृ॒प्तः । ब्र॒ह्म॒व॒र्च॒सेनेति॑ ब्रह्म - व॒र्च॒सेन॑ । अ॒भीति॑ । प॒व॒ते॒ । आ॒म॒या॒वी । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nअथ तृतीयानुवाके सोमावेक्षणमुच्यते ।\nकल्पः — “परिभूरग्निमिति सर्व राजानं प्राणाय म इत्युपा शुमपानाय म इत्यन्तर्याम व्यानाय म इत्युपा शुसवनं वाचे म इत्यैन्द्रवायवं दक्षक्रतुभ्यां म इति मैत्रावरुणं चक्षुर्भ्यां म इति शुक्रामन्थिनौ श्रोत्राय म इत्याश्विनमात्मने म इत्याग्रयणङ्गेभ्यो म इत्युक्थ्यमायुषे म इति ध्रुवम” इति, “तेजसे म ओजो मे वर्चसे मे वीर्याय मे वर्चोदा वर्चसे पवस्वेत्येतैः प्रतिमन्त्रमतिग्राह्यान्षोडशिनम्” इति,  विष्णोर्जठरमसीति द्रोणकलशमिन्द्रस्येत्याधवनीयं विश्वेषां देवानामिति पूतभृतं कोऽसि को नामेत्याहवनीयम्” इति, ‘विश्वेभ्यो मे रूपेभ्य इति सर्वराजानम्” इति च । तत्र प्रथममन्त्रपाठस्तु —\nपरिभूरग्निमिति । हे सोम त्वमाग्नं परिभूः परितो व्याप्तवानसि । एवमिन्द्रं विश्वान्देवांश्च व्याप्तवानसि । मां तु ब्रह्मवर्चसेन सह तिष्ठन्तं व्याप्तवानसि । स त्वं नोऽ स्मान्पवस्व शोधय हे राजन्नस्मदीयाभ्यो गोजनाश्वौषधीभ्यः शं सुखं प्रयच्छ । हे रयिपते धनपते त्वत्प्रसादाद्वयमच्छिन्नस्यानुपध्वस्तस्य सुवीर्यस्य शोभनपुत्रोपेतस्य धनपोषस्य दातारो भवाम । तस्य दानार्थिनो मम रास्व धनं देहि । तस्य तादृशस्य ते तव रसं भक्षीय काले प्राप्ते पिबानि । तस्य पीतस्य ते तव प्रसादादिदमपेक्षितं फलमुन्मृज उत्कर्षेणात्युज्ज्वलं करोमि । अनेन मन्त्रेण सर्वं राजानं सामान्याकारेणावेक्षते । उपरितनैस्तु मन्त्रैस्तत्तत्पात्रगतं सोमं विशेषाकारेणावेक्षते । तेषां मन्त्राणां पाठस्तु —\nप्राणायेति । हे उपांशुपात्र त्वं वर्चोदा बलप्रदेऽसि । ततो मे प्राणायोच्छ्वासाय वर्चसे बलाय पवस्व मां शोधय । अपानायेत्यादिषु मन्त्रेषु मे वर्चोदा वर्चसे पवस्वेति शेषोऽ नुषज्यते । सूत्रोक्तान्तर्यामपात्रादीनि संबोध्य शेषं पूरयित्वाऽपानायेत्यादयो मन्त्रा योजनीयाः । अपानो निःश्वासाधोतृत्तिः । व्यानो विष्वग्वृत्तिः । वाक्प्रसिद्धा । दक्षक्रतू प्राणापानौ । “प्राणो वै दक्षोऽपानः क्रतुः” इतिः । चक्षुषी प्रसिद्धे । अत्र शुक्रामन्थिनोर्द्वित्वाद्वर्चोदाविति द्विवचनान्तत्वं द्योतयितुमनुषज्जमानस्य पुनः पाठः । श्रोत्रं प्रसिद्धम् । आत्मा जीवः । अङ्गानि हस्तपादादीनि । आयुः प्रसिद्धम् । वीर्यं सामर्थ्यम् । विष्णोरिन्द्रस्येत्यनयोर्मन्त्रयोर्जठरमसीत्याद्यनुषज्यते । हे द्रोणकलश त्वं विष्णोर्जठरमसि । अतो वर्चोदास्त्वं वर्चसे मां पवस्व । एवमाधवनीयपूतभृतोर्मन्त्राविन्द्रस्य विश्वेषां देवानामित्येतौ योज्यौ । हे आहवनीय त्वं कोऽसि प्रजापतिरूपोऽसि । को ह वै नाम\nप्रजापतिरितिश्रुत्यन्तरात् । तथा को नाम कः शब्दस्तव नाम यामसाधकत्वेन सुखहेतुत्वात् । अतः कस्मै प्रजापतितुष्टये त्वामवेक्षे कायसुखार्थं त्वामवेक्षे । हे आहवनीय यमेवंविधं त्वां सोमेनातीतृयं तर्पितवानस्मि । तथा यं त्वां सोमेनामीमदं हर्षितवानस्मि । अतस्त्वत्प्रसादात्प्रजया भृत्वरूपया सुप्रजाः शोभवभृत्ययुक्तो भूयासम् । वीरैः पुत्रपात्रादीमिः सुवीरः शोभनपुत्रपौत्रादिबुक्तो भूयासम् । वर्चसा बलेन सुवर्चाः शोभनबलयुक्तो भूयसम् । पोषैर्धनादिपुष्ठिभिः सुपोषः शोभनतत्पुष्ठियुक्तो भूयासम् । हे सर्वसमष्टिरूप शोभ मे विश्वेभ्यो रूपेभ्यो मम पूर्वोक्तप्राणापानादिसर्वफलसिद्ध्यर्थ वर्चोदास्त्वं वर्चसे मां शोधयस्येत्यादि पूर्ववत् ।\nइदानीमेतैर्मैन्त्रैर्भूतिब्रह्मवर्चसायुरभिचारार्थिनां सोमावेक्षणं क्रमेण विधत्ते —\nबुभुषन्निति । बुभूषन्भवितुमिच्छन्नैश्वर्यकाम इत्यर्थः । पात्रियः पात्रेऽवस्थित एष सोमः प्रजापतिस्वरूपः । अनेन साध्यो यज्ञोऽपि प्रजापतिस्वरूपः । अतोऽनेनावेक्षणेन तमेव प्रजापतिं तर्पयति । स च तृप्त एनं यजमानमश्वैर्यार्थमभितः शोधयति । एवमुत्तरेष्वपि योज्यम् । चतुर्थपर्याये त्वेनमभिचारविषयं वैरिणं यज्ञात्मा प्रजापतिः प्राणादिभ्योऽन्तरति वैरिणं वियोजयतीर्यर्थः । स च वैरी तदानीमेव प्रधन्वति म्रियते । अत्र प्राणापानाभ्यामित्यनेन सह पौनरुक्त्यं निवारयितुं दक्षक्रतुभ्यामित्यस्य योगक्षेमाभ्यामित्यर्थो व्याख्यातव्यः ।\nअत्र विनियोगसंग्रहः —\nआदौ समष्टिरूपेण परिभूः सोममीक्षते ।\nप्राणेत्युपांशुमन्येषु मे वर्चेत्यनुषज्यते ॥\nअपाऽऽन्तर्यामिकं व्यानं शिलां वाचैन्द्रवायवे ।\nदक्षेति मैत्रावरुणं चक्षुः शुक्रं च मन्थिनम् ॥\nश्रोत्रेत्याश्विनमात्माऽऽग्रयणमङ्गेभ्य उक्थ्यकम् ।\nआ ध्रूवं वी षोडशिनं विष्णोस्तु द्रोणकुम्भकम् ॥\nइन्द्रेत्याधवनीयाख्यं जठशेषस्तयोर्द्वयोः ।\nविश्वेपूतभृतं कोऽसि वीक्षेताऽऽहवनीयकम् ॥\nविश्वे पश्येत्सर्वसोमान्मन्त्राः सप्तदशेरिताः ॥\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये तृतीयकाण्डे\nद्वितीयप्रपाठके तृतीयोऽनुवाकः ॥३ ॥\n"
}