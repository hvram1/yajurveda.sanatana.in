{
  "id": "TS 3.2.10.1",
  "classification": {
    "kanda": "3",
    "prasna": "2",
    "anuvaka": "10",
    "panchasat": "1"
  },
  "header": "TS 3.2.10.1",
  "panchasatInfo": " 42",
  "padaCount": 50,
  "samhita": "उ॒प॒या॒मगृ॑हीतोऽसि वाक्ष॒सद॑सि वा॒क्पाभ्यां᳚ त्वा क्रतु॒पाभ्या॑म॒स्य य॒ज्ञ्स्य॑ ध्रु॒वस्याऽद्ध्य॑-क्षाभ्यां गृह्णा-म्युपया॒मगृ॑हीतोऽस्यृत॒सद॑सि चक्षु॒ष्पाभ्यां᳚ त्वा क्रतु॒पाभ्या॑म॒स्य य॒ज्ञ्स्य॑ ध्रु॒वस्याऽद्ध्य॑क्षाभ्यां गृह्णाम्युपया॒मगृ॑हीतोऽसि श्रुत॒सद॑सि श्रोत्र॒पाभ्यां᳚ त्वा क्रतु॒पाभ्या॑म॒स्य य॒ज्ञ्स्य॑ ध्रु॒वस्याऽद्ध्य॑क्षाभ्यां गृह्णामि दे॒वेभ्य॑स्त्वा वि॒श्वदे॑वेभ्यस्त्वा॒ विश्वे᳚भ्यस्त्वा दे॒वेभ्यो॒ विष्ण॑वुरुक्रमै॒ष ते॒ सोम॒स्तꣳ र॑क्षस्व॒ - [  ]  ",
  "pada": "उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । वा॒क्ष॒सदिति॑ वाक्ष - सत् । अ॒सि॒ । वा॒क्पाभ्या॒मिति॑ वाक् - पाभ्या᳚म् । त्वा॒ । क्र॒तु॒पाभ्या॒मिति॑ क्रतु - पाभ्या᳚म् । अ॒स्य । य॒ज्ञस्य॑ । ध्रु॒वस्य॑ । अद्ध्य॑क्षाभ्या॒मित्यधि॑ - अ॒क्षा॒भ्या॒म् । गृ॒ह्णा॒मि॒ । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । ऋ॒त॒सदित्यृ॑त - सत् । अ॒सि॒ । च॒क्षु॒ष्पाभ्या॒मिति॑ चक्षुः - पाभ्या᳚म् । त्वा॒ । क्र॒तु॒पाभ्या॒मिति॑ क्रतु - पाभ्या᳚म् । अ॒स्य । य॒ज्ञस्य॑ । ध्रु॒वस्य॑ । अद्ध्य॑क्षाभ्या॒मित्यधि॑ - अ॒क्षा॒भ्या॒म् । गृ॒ह्णा॒मि॒ । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । श्रु॒त॒सदिति॑ श्रुत - सत् । अ॒सि॒ । श्रो॒त्र॒पाभ्या॒मिति॑ श्रोत्र - पाभ्या᳚म् । त्वा॒ । क्र॒तु॒पाभ्या॒मिति॑ क्रतु - पाभ्या᳚म् । अ॒स्य । य॒ज्ञस्य॑ । ध्रु॒वस्य॑ । अद्ध्य॑क्षाभ्या॒मित्यधि॑ - अ॒क्षा॒भ्या॒म् । गृ॒ह्णा॒मि॒ । दे॒वेभ्यः॑ । त्वा॒ । वि॒श्वदे॑वेभ्य॒ इति॑ वि॒श्व-दे॒वे॒भ्यः॒ । त्वा॒ । विश्वे᳚भ्यः । त्वा॒ । दे॒वेभ्यः॑ । विष्णो᳚ । उ॒रु॒क्र॒मेत्यु॑रु - क्र॒म॒ । ए॒षः । ते॒ । सोमः॑ । तम् । र॒क्ष॒स्व॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nअथ दशमे प्रतिनिर्गाह्यमन्त्रा उच्यन्ते ।\nकल्पः — ‘उपयामगृहीतोऽसि वाक्षसदसीति प्रतिनिर्ग्राह्यं गृहीत्वा न सादयति” इति । पाठस्तु — उपयामेति ।\nहे प्रतिनिर्गाह्य त्वमुपयामेन पार्थिवपात्रेण गृहीतोऽसि । वाक्षो वागिन्द्रियं तत्रावस्थितोऽसि । वाग्वा एषा यदेन्द्रवायवः” इति श्रुतेः । तादृशं त्व वाचः पालकाभ्यां क्रतोर्यज्ञस्य पालकाभ्यां घ्रुवस्याविनाशिनोऽस्य यज्ञस्याध्यक्षाभ्यां स्वामिभ्यामिन्द्रवायुभ्यां गृह्णामि तदर्थं गृह्णामीत्यर्थः ।\nकल्पः — ‘ग्रहाणां प्रतिनिर्ग्राह्याणां ग्रहणादित्योपस्थानावनयनप्रदाना-न्यूत्तरोत्तरैर्मन्त्रैः” इति ।\nअस्यायमर्थः — प्रतिनिर्ग्राह्यनामका ये ग्रहा ऐन्द्रवायवमैत्रावरुणाश्-विनसंबन्धिनस्तेषां ग्रहणादिक्रियाऽऽम्नानक्रमेणोत्तरैर्मन्त्रेद्रष्टव्येति ।\nतत्रैन्द्रावायवप्रतिनिर्ग्राह्यस्य ग्रहणमन्त्र उक्तः । मैत्रावरुणप्रतिनिर्ग्राह्यस्य ग्रहणमन्त्रः —\nउपयामेति । ऋतं सत्यं यज्ञो वा तत्र सीदतीत्यृतसत् ।\nआश्विनप्रतिनिर्ग्राह्यमन्त्रः —\nउपयामेति । श्रुतं श्रोत्रेन्द्रियं तत्र सीदतीति श्रुतसत् “चक्षुर्मैत्रावरुण-श्रोत्रमाश्विनम्” इति श्रुत्यन्तरात् ।\nदेवेभ्यस्त्वेति । कल्पः — “देवेभ्यस्त्वेत्यादित्यपात्रेण प्रतिप्रस्थाताऽऽदि-त्यस्थाल्यां संपातमवनीय” इति ।\nहे ऐन्द्रवायमप्रतिनिर्गाह्य देवार्थं त्वामवनयामीति शेषः । एवं विश्वदेवे-भ्यस्त्वा देवेभ्य इति मन्त्राभ्यामुत्तरयोः संपातावनयनं कुर्यात् । गणप्राधान्येन विश्वदेवेभ्य इति समासनिर्देशः । प्रत्येकप्राधान्येन विश्वेभ्य इति व्यासनिर्देशः ।\nविष्णाविति । कल्पः — “विष्णवृरुक्रमैष ते सोमस्त रक्षस्वेत्यादित्य-पात्रेण प्रतिप्रस्थाताऽऽदित्यस्थालीमपिदधाति” इति ।\n\nतं ते दुश्चक्षा माऽव ख्यदित्येव आम्नातो मन्त्रशेषः ।\nहे उरुक्रम विष्णो रक्षणार्थमेष सोमस्तवाधीनः । अतस्तं रक्षस्व । तं ते त्वदीयं सोमं दुश्चक्षाः पापदृष्टिः पुरुषो माऽवख्यान्मा द्राक्षीत् ।\nकल्पः — “ग्रहमध्वर्युरादाय क्षिप्र होतारमतिद्रुत्य मयी वसुः पुरोवसुरिति ग्रह होत्रे प्रयच्छति” इति । पाठस्तु —\nमयि वसुरिति । वसुर्धनरूपः सोमो मयि वर्तते । स कीदृशः । पुरोवसुः पुरस्कृतेतरसमस्तधनः । यद्वा पुरस्तात्प्राणादीनां वासयिता । यथाविधस्त्वं वाक्पा वाचः पालकः । अतो मम वाचं पाहि ।\nयथाऽनेन मन्त्रेणैन्द्रवायवग्रहो होत्रे दत्त एवमुत्तराभ्यां मन्त्राभ्यां मैत्रावरुणाश्विनग्रहौ देयौ । तयोः पाठस्तु —\nमयि वसुरिति । विदद्वसुर्लब्धसमस्तधनः । संयद्वसुः प्राप्तसमस्तधनः ।\nभूरसि श्रेष्ठ इति । कल्पः — “हुते चाऽदित्यमुपतिष्ठते भूरसि श्रेष्ठो रश्मीनां प्राणपाः प्राणं मे पाहीति” इति ।\nहे हस्तस्थ सोम त्वं भूरसि सखानां भावयिताऽसि । अतो रश्गीनां सुखप्रकाशकानां वस्तूनां मध्ये त्वं श्रेष्ठोऽसि । त्वमेव प्राणस्य फलकस्तस्मान्मे प्राणं पाहि पालय ।\nयथाऽनेन मन्त्रेणैन्द्रवायवग्रहहोमादूर्ध्वमादित्योपस्थानं तथैवोत्तरेण मन्त्रेणमैत्रावरुणग्रहहोमादूर्ध्वमादित्यमुपतिष्ठते । पाठस्तु —\nधूरसि श्रेष्ठ इति । हे मैत्रावरुण ग्रह त्वं धूरसि दुःखानां हिंसिताऽसि । शेषं पूर्ववत् ।आश्विनग्रहहोमादूर्ध्वभावी तूपस्थानमन्त्रः शाखान्तरे द्रष्टव्यः ।\nकल्पः — “यदि मन्येत यजमानः पूर्वो माऽतिक्रान्तो भ्रातृव्य इति प्राग्वोनादङ्गुष्ठेनाङ्गुलिमवगृह्णीयाद्यो न इन्द्रवायू अभिदासतीति” इति । पाठस्तु —\nभो न इन्द्रेति । हे इन्द्रवायू यो भ्रातृव्यो नोऽस्मानभिदासति हिनस्ति, उत्पिपीतोऽस्मानुल्लङ्घ्य सोमं पिबति हे शुभस्पती शुभस्य कर्मणः पालयिदारौ तं भ्रातृव्यमहमध पादयाम्यपकृत्य पातयामि । इदमितिशब्देन तर्जन्याऽङ्गुल्याऽङ्गुष्ठेनावग्रहणमभिनीय प्रदर्श्यते । हे इन्द्र यथाऽहं भ्रातृव्यादुत्तमः संश्चेतयानीहलोकज्ञानवान्भूयासं तथा त्वमनुगृहाणेति शेषः । मित्रावरुणाविति द्वितीयमन्त्रेऽश्विनाविति तृतीयमन्त्रे च शेषं सर्वमनुषज्य व्याख्येयम् ।\nअत्र विनियोगसंग्रहः —\nउपेति प्रतिनिर्ग्राह्या ग्रहीतव्यास्त्रिभिः क्रमात् ।\nदेवेभ्यो निनयच्छेषांस्त्रिभिरादित्यपात्रके ॥\nविष्णो तत्पात्रमाच्छाद्य द्विदेवत्यग्रहानपि ।\nहोत्रे दद्यात्त्त्रिभिः सूर्यमुपतिष्ठेत भूर्द्वयात् ॥\nयो नस्त्रिभिस्तर्जनीं तामङ्गुष्ठेनोपपीडयेत् ।\nइन्द्रमित्राश्विभिर्भिन्ना मन्त्राः पञ्चदशात्र ते ॥\nत एते मन्त्रा ऋतुग्रहानुवाकात्पूर्वं द्रष्टव्याः ॥\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये तृतीयकाण्डे\nद्वितीयप्रपाठके दशमोऽनुवाकः ॥ १० ॥\n"
}