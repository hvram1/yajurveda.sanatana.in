{
  "id": "TS 3.4.3.8",
  "classification": {
    "kanda": "3",
    "prasna": "4",
    "anuvaka": "3",
    "panchasat": "8"
  },
  "header": "TS 3.4.3.8",
  "panchasatInfo": " 14",
  "padaCount": 42,
  "samhita": "भव॑ति॒ यदाल॑ब्धायाम॒भ्रः स्याद॒फ्सु वा᳚प्रवे॒शये॒थ् सर्वां᳚ ॅवा॒ प्राश्ञी॑या॒द्यद॒फ्सु प्र॑वे॒शये᳚द्यज्ञ्वेश॒सं कु॑र्या॒थ् सर्वा॑मे॒व प्राश्ञी॑यादिन्द्रि॒यमे॒वाऽऽ*त्मन् ध॑त् ते॒ सा वा ए॒षा त्र॑या॒णामे॒वाव॑ रुद्धा संॅवथ्सर॒सदः॑ सहस्रया॒जिनो॑ गृहमे॒धिन॒स्त ए॒वैतया॑ यजेर॒न् तेषा॑मे॒वैषाऽऽप्ता ॥",
  "pada": "भव॑ति । यत् । आल॑ब्धाया॒मित्या - ल॒ब्धा॒या॒म् । अ॒भ्रः । स्यात् । अ॒फ्स्वित्य॑प्-सु । वा॒ । प्र॒वे॒शये॒दिति॑ प्र - वे॒शये᳚त् । सर्वा᳚म् । वा॒ । प्रेति॑ । अ॒श्ञी॒या॒त् । यत् । अ॒फ्स्वित्य॑प् - सु । प्र॒वे॒शये॒दिति॑ प्र - वे॒शये᳚त् । य॒ज्ञ॒वे॒श॒समिति॑ यज्ञ - वे॒श॒सम् । कु॒र्या॒त् । सर्वा᳚म् । ए॒व । प्रेति॑ । अ॒श्ञी॒या॒त् । इ॒न्द्रि॒यम् । ए॒व । आ॒त्मन्न् । ध॒त्ते॒ । सा । वै । ए॒षा । त्र॒या॒णाम् । ए॒व । अव॑रु॒द्धेत्यव॑ - रु॒द्धा॒ । सं॒ॅव॒थ्स॒र॒सद॒ इति॑ संॅवथ्सर - सदः॑ । स॒ह॒स्र॒या॒जिन॒ इति॑ सहस्र - या॒जिनः॑ । गृ॒ह॒मे॒धिन॒ इति॑ गृह - मे॒धिनः॑ । ते । ए॒व । ए॒तया᳚ । य॒जे॒र॒न्न् । तेषा᳚म् । ए॒व । ए॒षा । आ॒प्ता ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nअथ तृतीये तद्विधिरुच्यते । तत्राऽऽदौ स पशुमालभमानस्य पूर्वं कर्तव्यमष्टाकपालं पुरोडाशं विधातुं प्रस्तौति —\nइमे वै सहेति । इमे द्यावापथिव्यौ पुरा सहाऽऽस्तामवियुक्ते अभूताम् । ते च सहस्थिते उभे वायुर्व्यवाद्वियुक्ते अकरोत् । ते’ च पुनर्वायुना संपरिष्वक्ते सत्यौ वशारूपं गर्भं धारितवत्यौ । तं च गर्भं सोम उत्कर्षौदजनयत् । उत्पादितं तमेतमग्निर्ग्रसितवान् । ततः प्रजापतिरग्नेरुक्तोचरूपेण षुरोडाशं निरुप्य तस्मादेग्नेरेतां वशां निष्क्रीतवान् । इदानीं विधत्ते —\nतस्मादपीति । यस्मादग्नेः सकाशात्प्रजापतिना वशा निष्क्रीता तस्माद्वशाया यद्यप्यग्नेरन्या देवता तथाऽपि तदालभ्मात्पूर्वमाग्नेयं पुरोडाशं कुर्यात् । तेन पुरोडाशेनाग्नेः सकाशाद्वशां निष्क्रीय तदालम्भे प्रषृत्तो भवति ।\nकासावन्यदेवत्येत्याकाङ्क्षायां तद्योग्यान्देवताविशेषान्दर्शयति —\nयद्वायुर्व्यवादिति । क्रारकत्वस्य पूर्वं दर्शितत्वात्तत्तद्देवतात्वं युक्तम् । संश्लिष्टे द्यावापृथिन्यौ यदा वियुज्येते तदा वेणुदलविभागध्वनिः समुत्पन्नस्तदिदं वाचो वदनम् । तस्मादुपकारित्वात्सरस्वत्यत्र देवता । तदेवं वायुद्यावापृथिव्यग्नीषोमसरस्वतीप्रजापतीनामत्र देवतात्वात्सेयमजा वन्ध्या सर्वदेवत्येत्युच्यते । तत्रैश्वर्यसिद्धये तेवताविशेषं विधत्ते —\nवायब्यामेति । कृषीवलस्य सस्यसमृद्धिरूपां प्रतिष्ठां कामयमानस्य देवतां विधत्ते —\nद्यावापृथिव्यामेति । विविधं रोहन्त्युत्पद्यन्ते । ततोऽस्य यजमानस्य सस्यं समृद्दिशीलं भवति ।\nअन्नसमृद्धि तद्धोगसामर्थ्यं च कामयगानस्य देवतां विधत्ते —\nअग्नीषोमीयेति । अन्नाद्यमन्नभक्षणसामर्थ्यंम् ।\nराजादिसभारञ्जनयोग्यां वाचं कामयमानस्य देवतां विधत्ते —\nसारस्वतीमेति । वेदशस्त्रपारगतत्वाद्वाचं वदितुं समर्थः सन्नपि सभाक-न्यादिपतिबन्धेन यो न वदेत्तस्यायं विधिः ।\nयत्फलमुपायान्तरेण न संपादितं तत्संपदानकामस्य देवतां विधत्ते —\nप्रजापत्यामेति । आ वायो भूषेत्येतामृचं विनियुङ्क्ते —\nवायव्ययेति । एनां वशामवरुध्य संपाद्य । होममन्त्राणां स्पष्टार्थता दर्शयति —\nआकृत्यै त्वेति । जिह्वाग्राकुञ्चननिष्पाद्याः पशुप्रिया ये ध्वनिविशेषास्तत्पूर्वकं होमं विधत्ते —\nकिक्किटाकारमिति । आकूत्या इति मन्त्रमुञ्चार्य जिह्वाग्रेण ध्वनिविशेष\nकृत्वा पश्वाज्जुहुयात् । देन ध्वनिना सोमहिषादयो ग्राम्याः पशवः क्रीडन्ते । आरण्यास्तु मृगाः प्रकर्षेण पलायन्ते । अतोऽयं ध्वनिर्ग्राम्यपशुधत्यै भवति ।\nअस्याऽऽज्यहोमस्य कालं विधत्ते---\nपर्यग्नाविति । उल्मुकेन पशोः प्रदक्षिणावृत्तिः पर्यग्निकरणं तद्यदाऽऽनुष्ठीयते तदैवायं होमस्तथा सति जीवनयुक्तामेनां स्वर्गं प्रापयति । मन्त्रेषु मनआदीनां प्रजापत्यादिप हुतत्वाभिधानात् ।\nनीयमानपश्वनुमन्त्रणमन्त्रे देवान्गच्छेत्यस्मयाभिप्रायं दर्शयति —\nसत्याः सन्त्विति । अयं यज्ञोऽनार्तो विघ्नरहित उदृचमुत्तमामृचं समाप्तिं गच्छतीति यदेष एव यजमानस्य मुख्यः कामस्तत्समाप्त्या फलस्यावश्यंभावात् । तस्मादध्वर्युः कामाः सन्त्वित्येवं ब्रूते ।\nइन्यमानानुमन्त्रणमन्त्रे पृथिव्यां सीदेत्यादेस्तात्पर्यं दर्शयति —\nअजाऽसि रयिष्ठेति । चरमस्य मन्त्रबागस्य तात्पर्यं दर्शयति —\nदिवि ते वृहदिति । अस्मै यजमानार्थं स्वर्गे प्रकाशमुत्पादयति । वपाहो ममन्त्रे पथ इति लोका विवक्षिता इति दर्शयति ।\nतन्तुं तन्वन्निति । हविर्होममन्त्रस्य तात्पर्यं दर्शयति —\nअनुल्वणमिति । विधिमतिक्रम्यानुष्ठितमङ्गमुल्बणम् । अनुल्बणशब्दोञ्चारणेन तस्य शान्तिर्भवति । तस्य मंन्त्रस्योत्तरभागे मनुशब्दप्रयोगस्य तात्पर्यमाह —\nमनुर्भवेति । स्वायंभुवस्य मनोः प्रजापतिरूपत्वात्प्रजापतिसृष्टा दैव्य-\nजनादयाः सर्वाः प्रजा मानव्यो भवन्ति । अतोऽनेन मन्त्रभागेन (ण) ताः सर्वा आद्या भोग्याः कुरुते । हविःशेषप्राशनमन्त्र (न्त्रे) (हविःशेष) स्योदरंगत (त्वं) कर्तुं मनःशब्दप्रयोग इति दर्शयति —\nमनसो हविरसीति । तस्मिन्मन्त्र उत्तरभागस्याऽ शीःपरत्वं दर्शयति —\nगात्राणामिति । एतस्या वशाया आलम्भे वर्जनीयं दिनं दर्शयति ।\nतस्यै वा इति । अस्यां वशायामालब्धायां सत्यां गगने मेघावरणेन यद्दु र्दिनं भवति तदेवैकं दिनमेतस्या वशाया देवयागानर्हम् । तस्माद्यादा देधो न भविष्यतीति निश्वयो मनसि जायते तदानीमेवैतामालभेत ।\nतथा कृतेऽपि प्रमादाददर्शने सति नैमित्तिकं प्रयोग विशेषमाह —\nयदालन्भदायामिति । तत्र जलप्रवेशः पूर्वः पक्षः । सर्वस्याः प्राशनं राद्धान्तः । तदुभयं स्पष्टी करोति —\nयदप्सु प्रवेशयेदिति । यज्ञवेशसं यज्ञत्रिधातम् । यजमानः सर्वप्राशनेने न्द्रियमात्मनि घारयति । एतदेवाभिप्रेत्य सूत्रकारेणोक्तम् । सर्वां वा यजमान एवान्वहं प्राश्नीयादिति । एतस्यां वशायां मुख्याधिकारिजो दर्शयति---\nसा वा एषेति । सेयं वशा त्रयाणामेवाधिकारिणामधीता । कस्य कस्येति तदुच्यते-गवामयनादिरूपं संवत्सरसत्रं योऽनुतिष्ठति सोऽयं संवतस्करसत्रस्य सहस्रसंख्याकदक्षिणायुक्तेन यज्ञेन यो यजते सोऽयं सहस्रयाजी तस्य । संवस्ररसदर्वाचीनेष्वपि सत्रेषु यो गृहपतित्वेन दीक्षितो भवति सोऽयं गृहमेधी तस्य । त एव त्रयोऽधिकारिण एतया वशया यजेरंस्तेषामेवैषा वशा युक्ता ॥\n\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये तृतीयकाण्डे\nचतुर्थप्रपाठके तृतीयोऽनुवाकः ॥ ३ ॥\n"
}