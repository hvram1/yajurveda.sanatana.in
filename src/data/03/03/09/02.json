{
  "id": "TS 3.3.9.2",
  "classification": {
    "kanda": "3",
    "prasna": "3",
    "anuvaka": "9",
    "panchasat": "2"
  },
  "header": "TS 3.3.9.2",
  "panchasatInfo": " 29",
  "padaCount": 58,
  "samhita": "बृ॒हन्नद्रि॑रभव॒त् तदे॑षां ॥ पि॒ता व॒थ्सानां॒ पति॑रघ्नि॒याना॒मथो॑ पि॒ता म॑ह॒तां गर्ग॑राणां । व॒थ्सो ज॒रायु॑ प्रति॒धुक् पी॒यूष॑ आ॒मिक्षा॒ मस्तु॑ घृ॒तम॑स्य॒ रेतः॑ ॥ त्वां गावो॑ऽवृणत रा॒ज्याय॒ त्वाꣳ ह॑वन्त म॒रुतः॑ स्व॒र्काः । वर्ष्म॑न् क्ष॒त्रस्य॑ क॒कुभि॑ शिश्रिया॒णस्ततो॑ न उ॒ग्रो वि भ॑जा॒ वसू॑नि ॥ व्यृ॑द्धेन॒ वा ए॒ष प॒शुना॑ यजते॒ यस्यै॒तानि॒ न क्रि॒यन्त॑ ए॒ष ( ) ह॒ त्वै समृ॑द्धेन यजते॒ यस्यै॒तानि॑ क्रि॒यन्ते᳚ ॥",
  "pada": "बृ॒हन्न् । अद्रिः॑ । अ॒भ॒व॒त् । तत् । ए॒षा॒म् ।  । पि॒ता । व॒थ्साना᳚म् । पतिः॑ । अ॒घ्नि॒याना᳚म् । अथो॒ इति॑ । पि॒ता । म॒ह॒ताम् । गर्ग॑राणाम् ।  । व॒थ्सः । ज॒रायु॑ । प्र॒ति॒धुगिति॑ प्रति - धुक् । पी॒यूषः॑ । आ॒मिक्षा᳚ । मस्तु॑ । घृ॒तम् । अ॒स्य॒ । रेतः॑ ।  । त्वाम् । गावः॑ । अ॒वृ॒ण॒त॒ । रा॒ज्याय॑ । त्वाम् । ह॒व॒न्त॒ । म॒रुतः॑ । स्व॒र्का इति॑ सु - अ॒र्काः ।  । वर्ष्मन्न्॑ । क्ष॒त्रस्य॑ । क॒कुभि॑ । शि॒श्रि॒या॒णः । ततः॑ । नः॒ । उ॒ग्रः । वीति॑ । भ॒ज॒ । वसू॑नि ।  । व्यृ॑द्धे॒नेति॒ वि - ऋ॒द्धे॒न॒ । वै । ए॒षः । प॒शुना᳚ । य॒ज॒ते॒ । यस्य॑ । ए॒तानि॑ । न । क्रि॒यन्ते᳚ । ए॒षः ( ) । ह॒ । तु । वै । समृ॑द्धे॒नेति॒ सं - ऋ॒द्धे॒न॒ । य॒ज॒ते॒ । यस्य॑ । ए॒तानि॑ । क्रि॒यन्ते᳚ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nअथ नवमे वृषालम्भाख्यं किंचित्कर्माभिधीयते ।\nकल्पः- “वृषभे गोषु जीर्णे यूनः कर्णभाजपेत्पिशङ्गरूपस्तन्नस्तुरीपमित्ये ताभ्यामथैनं गोष्वपि सृजत्येतं यवानमिति” इति ।\nपिशङ्गरूपस्तन्नस्तुरीषमित्येतौ नात्रत्यौ । एतं युवानमित्यत्रत्यः । तत्पाठस्तु —\nएतं युवासमिति । हे गावो वो युष्मभ्यमेतं युवानं वृषभमहं परिददामितेन प्रियेण सह क्रीडन्तीश्चरत । नोऽस्मान्मा शाप्त । यतो यूयं जनुषा सुभागा जन्मनेव सुष्ठु भागवत्यस्ततोऽस्माकं शापो भवतीमिर्न कार्यः । किंतु तरुणं दत्तवानित्यनुग्रहः कार्यः । युष्माकं प्रसादाद्वयं धनपुष्ट्याऽन्नेन च संभवेम सम्यग्यथा भवति तथा ह्रष्टाः संभवेम ॥\nकल्पः — “अथ जीर्णमालभते प्राजापत्यमैन्द्रं त्वाष्ट्रं वा नमो महिम्न इति उपाकरणेऽनुवर्तयते तृतीयया वषां जुहोति चतुर्थ्या हविः पञ्चम्या सौविष्टकृतम्” इति ।\nएतं युवानमित्युनुवाकादिमपेक्ष्य तृतीयादिव्यवहारः । तत्रोपाकरणमन्त्र पाठस्तु —\nनमो महिम्न इति । हे मरुतां पितर्देवानां जनक प्रजापते त्वदीयाय सृष्ट्यादिरूपाय महिम्ने नमः । उतापि च चक्षुषे दृष्टिरूपाय सर्वगोचरज्ञानाय त्वदीयाम नमः । तन्मदीयं विविक्षितमहं गृणामि तुभ्यं ब्रवीमि । तच्च यदुक्तं त्वमनुमन्यस्व । सुयजा शोभनेन यज्ञसाधनेन वृषभेण वयं यज्जाम । इदं वृषभरूपं हव्यं देवानां जुष्टं प्रियमस्तु । वपाहोममन्त्रपाठस्तु —\nदेवानामेष इति । एष वृषभो देवानामुपनाहो बन्धनहेतुरासीत् । दाम्ना\nवलीवर्दा इवास्मिन्वृषभे देवाः प्रीत्यतिशयेन सक्ता इत्यर्थः । स च वृषभो हुतः सन्मेधोष्वपां संबन्धी गर्भो भृत्वा पुनरोषधीषु न्यक्तो वृष्टिरूपेणाधोमुखः पतितः । सोऽयं जलरूपो गर्भः कथं संपन्न इति तदुच्यते पूषा सोमस्य द्रप्समवृणीताऽऽदित्यः सलिलात्मनश्चन्द्रस्य द्रप्सं रश्मिभिर्गृहीतवान् । तञ्च द्रप्सरूपं जलमेषां रश्मीनां संबन्धि बृहन्प्रौढोऽद्रिः पर्वतसदृशो मेघोऽभवत् । देवानां प्रिय एष वृषभ आहुतिरूपेण वन्हौ हुत आदित्यं प्राप्य रश्मिरूपेण चन्द्रसंबन्धि जलं भूमौ वर्तमानं गृहीत्वा मेघरूपतामवलम्ब्य मेधोदरे जलरूपो गर्भो भूत्वा वृष्टिरूपेणौषधीष्वधः पतित इत्यर्थः । अनेनाग्रौ प्रास्ताऽऽहुतिः सम्यगित्यादिश्रुत्यर्थः संगृहातो भवति । हृदयाद्यङ्गहोममन्त्रपाठस्तु —\nपिता वत्सानामिति । ये यवां वत्सास्तेपामयं वृषभः पिताऽघ्नियानां गवां पतिर्न केवलमिदानींतनानां बालनां पिताऽथो अपि च महतां गर्गराणां पिता । गम्भीरध्वनियुक्ता बहवो वृषभा गर्गरास्ते च शरीरवृद्ध्या महान्तः । पूर्वं ब्रह्माग्रपादानां महान्तो वृषभाः संयतास्तेषामप्ययं पिता । किंच गवामुदरे गर्भरूपो ये वत्सो यच्च जरायुरूपं गर्भाधिकरणं यच्च प्रतिधुग्दोहनपात्रस्थं दुग्धं यच्च पीयूष ऊधस्थममृतसमानं क्षीरं या चाऽऽमिक्षा रन्धनेन निष्पन्ना यच्च मस्तु नवनीतं यदपि पक्वं घतं तत्सर्वमस्य वृषभस्य रेत एतदीयप्तारभूतरसपरिणामरूपम् । एवं भहाभागो वृषभो देवांस्तर्पयत्वित्यभिप्रायः । सौविष्टकृतमन्त्रपाठस्तु---\nत्वं गावोऽवृणतेति । हे वृषभ गावः सर्वास्त्वां राज्ययायवृणतास्माकमय राजा भवत्विति वृतवत्यः । स्वर्काः सुष्ठुवर्चनीया मरुतो देवास्त्वा हवन्त त्वामेव हविःस्वरूपमाह्वयन्ति । क्षत्त्रस्यः क्षत्त्रियजातेः ककुभि ककुत्समाने प्रधानते वर्ष्मञ्शरीर शिश्रियाण आश्रित्य बलरूपेणावस्थितः क्षत्त्रियजातो प्रधानभूते राजविग्रहे त्वमेव बलरूपेणावस्थितोऽसि । यथा वृषभस्य सर्वेषु पशुषु बलाधिक्यमेवं राजविग्रहस्य सर्वनियमाकत्वं दृश्यत इति राजाविग्रहेऽयं वृषभः स्थित इत्युपचर्यते । ततो राजसदृशस्त्वमुग्रो भूत्वा नोऽस्मदर्थं शत्रूणां वसूनि तेभ्यो विभज । एतं युवानमित्यादिभिर्मन्त्रैः साध्यानि यानि कर्माणि तानि विवत्ते —\nव्यृद्धेन वा इति । यस्य यजमानस्येतान्यङ्गानि क्रियन्त एष यजमानः सर्वाङ्गसमृद्धेन पशुना यागं करोति । अत्र विनियोगसंग्रहः —\nगोयूथे जीर्णवृषभस्याऽऽलम्भं यदि वाञ्छति ।\nतदा युवानं वृषभं तत्रैतमिति योजयेत् ॥\nनमो जीर्णमुपाकुर्याद्देवानां तद्वपाहुतिः ।\nपिताऽङ्गहोमस्त्वां गावः स्विष्टकृत्पञ्च वर्णिताः ॥\n\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये तृतीयकाण्डे\nतृतीयप्रपाठके नवमोऽनुवाकः ॥९ ॥\n"
}