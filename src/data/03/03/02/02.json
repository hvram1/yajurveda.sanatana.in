{
  "id": "TS 3.3.2.2",
  "classification": {
    "kanda": "3",
    "prasna": "3",
    "anuvaka": "2",
    "panchasat": "2"
  },
  "header": "TS 3.3.2.2",
  "panchasatInfo": " 4",
  "padaCount": 28,
  "samhita": "सू᳚क्त॒वाचः॒ पृथि॑वि मात॒र्मा मा॑हिꣳसी॒ र्मधु॑ मनिष्ये॒ मधु॑ जनिष्ये॒ मधु॑वक्ष्यामि॒ मधु॑वदिष्यामि॒ मधु॑मतीं दे॒वेभ्यो॒ वाच॑मुद्यासꣳ शुश्रू॒षेण्यां᳚ मनु॒ष्ये᳚भ्य॒स्तं मा॑ दे॒वा अ॑वन्तु शो॒भायै॑ पि॒तरोऽनु॑ मदन्तु ॥",
  "pada": "सू॒क्त॒वाच॒ इति॑ सूक्त - वाचः॑ । पृथि॑वि । मा॒तः॒ । मा । मा॒ । हिꣳ॒॒सीः॒ । मधु॑ । म॒नि॒ष्ये॒ । मधु॑ । ज॒नि॒ष्ये॒ । मधु॑ । व॒क्ष्या॒मि॒ । मधु॑ । व॒दि॒ष्या॒मि॒ । मधु॑मती॒मिति॒ मधु॑ - म॒ती॒म् । दे॒वेभ्यः॑ । वाच᳚म् । उ॒द्या॒स॒म् । शु॒श्रू॒षेण्या᳚म् । म॒नु॒ष्ये᳚भ्यः । तम् । मा॒ । दे॒वाः । अ॒व॒न्तु॒ । शो॒भायै᳚ । पि॒तरः॑ । अन्विति॑ । म॒द॒न्तु॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nअथ द्वितीयो स्तोत्रोपाकरणप्रतिगराङ्गन्मन्त्रा उच्यन्ते ।\nकल्पः — “अथाध्वर्युः स्तोत्रमुपाकारोति वायुर्हिं कर्तेति प्रस्तोत्रे वर्हिर्गुष्ठिं प्रयच्छति सर्वेषु पवमानेष्वेवयुपाकरणे” इति । पाठस्तु —\nवायुर्हिंकर्तेति । गातव्यस्य साम्नः पञ्च भागा हिंकारः प्रस्ताव उद्गीथः प्रतिहारो निधनं चेति । तत्र हिंकारनिधनरूपवाद्यन्तौ भागौ सर्वैः पठनीयौ । द्वितीयं प्रस्तावभागं प्रस्तोता गायति । तृतीयमुद्गीथभागमुद्गाता गायति । चतुर्थं प्रतिहारभागं प्रतिहर्ता गायति । एतेषु गायत्सु सर्वेऽप्यृत्विजोऽध्वर्युव्यतिरिक्ता ओमित्युपगायन्ति । यजमानस्तु हो, इत्युपगायति । त एते सर्वे वाय्वादिदे वातरूपेण मन्त्रेण प्रतिपाद्यन्ते । सर्वदेवताजनकस्यप्रजापतेः समिष्टिरूपत्वेन कृत्स्नसामरूपत्वं, वाय्यादीनां प्रजापत्येकदेशत्वेन सामैकदेशहिंकारादिकर्तृत्वम् । त एते वाय्वादय इन्द्रान्ता देवाः प्राणपोषकास्तस्मात्प्राणं मयि स्थापयन्तु । तमेतं मन्त्रं विनियुङ्क्ते —\nएतद्वै सर्वमिति । यदाऽध्वर्युरुद्गातृभ्य उपाकरोत्ति स्तोत्रपाठानुज्ञां प्रयच्छति तदानिमेतदेव वाय्वादिरुपहिंकर्तृत्वादिकं सर्वमुपाकरोत्यभ्यनुजानाति । तस्माद्वायुरित्यादिमन्त्रेण बर्हिर्मुष्टिप्रदानरूपमुपाकरणं कुर्यादिति तात्पर्यार्थः । तस्मिन्मन्त्रे ते देवा इति भागमध्वर्युर्ब्रूयात् । तेनैतदेव वाय्वादिरूपं हिंकर्तृत्वादिकं सर्वमात्मनि स्थापितवान्भवति ।\nकल्पः- “अध्वर्युः सदोबिले प्राङ्मुख उपविश्येडा देवहूरिति शस्त्रं प्रतिगरिष्यञ्जपति” इति । पाठस्तु —\nइडा देवहूरिति । येममिडा देवगोरूपा सेयमत्र देवहूर्देवानाहूवयित्री । यस्तु मनुः सोऽत्र यज्ञनीर्यज्ञप्रवर्तकः । यश्च बृहस्पतिः सोऽयमुक्थामदानि शंसि-वच्छंसति । उक्थैः शस्त्रोर्जायमानो मदो हर्षो येषु मन्त्रवाक्येषु तानि वाक्यान्युक्थामदानि । ये विश्वे देवास्तेऽत्र सूक्तवाचः सूक्तानां वक्तारः । हे मातृरूपे पृथिवि यथोक्तानामिडादिदेवानामनुग्रहादपराधरहितं मां त्वं मा हिंसीः । त्वदनुग्रहादहं मधु मनिष्ये मधुवत्प्रियमेव कार्यं मनसा चिन्तयिष्यामि । तथा मधु जनिष्ये मधुवत्प्रियं कर्मफलमुत्पादयिष्यामि । तथा मधु वक्ष्यामि मधुवत्प्रियस्य हविषो देवान्प्रति वहनं करिष्यामि । तथा मधु वदिष्यामि मधुवत्प्रियं प्रतिगररूपं वाक्यमुच्चारयिष्यामि । तथा प्रतिगर ओथामोद इवोत, एतादृशादूर्ध्वं शास्त्रान्ते वाचमुख्थशा इत्यादिरूपामुद्यासं सवनत्रये कथयामि । कीदृशीं वाचम् । देवेभ्यो मधुमतीं देवानां मधुवत्प्रियां मनुष्योभ्यः शुश्रूषेण्यां मनुष्यैर्होत्रादिभिः श्रोतुमिष्यमाणाम् । तं तादृशीं वाचं ब्रुवाणं मां शोभायै वाचिकप्रमादाभावरूपशोभार्थं देवा अवन्तु पूर्वोक्ता इडादयः सर्वेऽपि पालयन्तु । पितरश्चानुमदन्तु समीचीनेयं भागीत्युपलालयन्तु । अत्र विनियोगसंग्रहः —\nवायुः स्तोत्रमुपाकुर्याच्छस्त्रंप्रतिगरिष्यता ।\nजपितव्य इडामन्त्रौ द्वौ मन्त्राविह कीर्तितौ ॥\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये तृतीयकाण्डे\nतृतीयप्रपाठके द्वितीयोऽनुवाकः ॥२ ॥\n"
}