{
  "id": "TS 3.3.7.2",
  "classification": {
    "kanda": "3",
    "prasna": "3",
    "anuvaka": "7",
    "panchasat": "2"
  },
  "header": "TS 3.3.7.2",
  "panchasatInfo": " 20",
  "padaCount": 50,
  "samhita": "मा॒दाय॒ तदे᳚भ्यः॒ प्राय॑च्छ॒त् तदनु॒ छन्दाꣳ॒॒स्यपा᳚ऽक्राम॒न् छन्दाꣳ॑सि य॒ज्ञ्स्ततो॑ दे॒वा अभ॑व॒न् पराऽसु॑रा॒ य ए॒वं छन्द॑सां ॅवी॒र्यं॑ ॅवेदाऽऽ श्रा॑व॒याऽस्तु॒ श्रौष॒ड् यज॒ ये यजा॑महे वषट्का॒रो भव॑त्या॒त्मना॒ परा᳚ऽस्य॒ भ्रातृ॑व्यो भवति ब्रह्मवा॒दिनो॑ वदन्ति॒ कस्मै॒ कम॑द्ध्व॒र्युरा श्रा॑वय॒तीति॒ छन्द॑सां ॅवी॒र्या॑येति॑ ब्रूयादे॒ तद् वै - [  ]  ",
  "pada": "आ॒दायेत्या᳚-दाय॑ । तत् । ए॒भ्यः॒ । प्रेति॑ । अ॒य॒च्छ॒त् । तत् । अन्विति॑ । छन्दाꣳ॑सि । अपेति॑ । अ॒क्रा॒म॒न्न् । छन्दाꣳ॑सि । य॒ज्ञः । ततः॑ । दे॒वाः । अभ॑वन्न् । परेति॑ । असु॑राः । यः । ए॒वम् । छन्द॑साम् । वी॒र्य᳚म् । वेद॑ । एति॑ । श्रा॒व॒य॒ । अस्तु॑ । श्रौष॑ट् । यज॑ । ये । यजा॑महे । व॒ष॒ट्का॒र इति॑ वषट् - का॒रः । भव॑ति । आ॒त्मना᳚ । परेति॑ । अ॒स्य॒ । भ्रातृ॑व्यः । भ॒व॒ति॒ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । कस्मै᳚ । कम् । अ॒द्ध्व॒र्युः । एति॑ । श्रा॒व॒य॒ति॒ । इति॑ । छन्द॑साम् । वी॒र्या॑य । इति॑ । ब्रू॒या॒त् । ए॒तत् । वै । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nपाक्रामान् । तदानीं ते देवाः परस्रमैकमत्यं प्राप्यैवं विचारितवन्तो वयं यदैश्वर्यं प्राप्य स्थिताः स्मस्तदिदं सर्वं प्राप्यासुरा एवेदानीमवस्थिता अभवन्निति विचार्य ते देवास्तथाविधं परिभवमसहमानाः प्रजापतिमुपाधावन् । अथ देवैरुपसेवितः प्रजापतिस्तान्प्रत्येवमब्रवीत् । छन्दसां वैदिकमन्त्राणां मध्ये वीर्यं सारमादाय युष्मभ्यं तत्प्रदास्यामीत्युक्त्वा तथैव कृतवान् । अथ तद्वीर्यमनु सर्वाणि छन्दांस्यसुरेभ्योऽपक्रम्य देवान्प्राप्नुवन् । तानि च्छन्दांस्यनुसृत्य यज्ञोऽप्यसुरेभ्योऽपक्रम्य देवान्प्राप्नोत् । ततो देवा विजयिनोऽभवन्नसुरास्तु पराभूताः । अथ मन्त्रान्विधत्ते —\nय एवं छन्दसामिति । यो वीर्यं वेद स स्वयमेव विजयी भवति तस्य भातृव्यः पराभवति । तस्माद्वीर्यं विदित्वा प्रयुञ्जीत । आश्रावयेत्यादिमन्त्रपञ्चकं तद्वीर्यम् । एतेषां मन्त्राणामर्था यो वै सप्तदशमित्यस्मिन्ननुवाके [ सं. का. १ प्रं. ६ अ. ११] प्रपञ्चिताः । इष्ट्यङ्गत्वेन तत्र विधीः । अत्र तु सोमाङ्गत्वेन । सोमस्येष्टिविकारत्वाभावेन चोदकात्ते मन्त्रा अप्राप्ताः । इदानीं तानेतान्मन्त्रान्प्रशंसति —\nब्रह्मवादिन इति । कस्मै कं कस्मै कामाय प्रयोजनायाध्वर्युराश्रावणं करोतीति ब्रह्मवादिभिः पृष्टो बुद्धिमानुत्तरं ब्रूयात् । प्रजापतिनोद्धृतवीर्याणं छन्दसां पुनर्वीर्यप्रा-प्तिलाभायाध्वर्युराश्रावयतीत्युत्तरम् । स एवोत्तरवादी वीर्यं दर्शयितुमाश्रावयेत्यादिक-मनुवदति । इदानीं वीर्यवेदनं प्रशंसति —\nय एवं वेदेति । अस्मिन्यज्ञे लोकव्यवहारे वा वीर्यवेदी यकिंचिद्धेवादिकं पूजयति तत्सर्वं सवीयेरवे च्छन्दोभिः पूजितवान्भवति ।\nअथैतैर्मन्त्रैर्युक्तं यज्ञं प्रशंसति —\nयदिन्द्रो वृत्रमिति । इन्द्रो वृत्रं हतवानिति यत्तदेतद्वधरूपममेध्यमयज्ञियम् । किंचायमिन्द्रो यतीनवावपत्सालावृकेभ्यः प्रायच्छदिति यत्तदपि पापरूपत्वादयज्ञियम् । अथैवं सति कस्मात्कारणादयं यज्ञ आ संस्थातोः समाप्तिपर्यन्तमैन्द्रः संपन्न इति ब्रह्मवादिन आहुः । तत्र बुद्धिमानेवमुत्तरं ब्रूते-इन्द्रस्य हि द्वै तन्वावयज्ञिया यज्ञिया च । राज्यं कुर्वती क्षत्त्रादीन्हिंसन्ती तनूरयज्ञिया ।\nसा च राजसी । यज्ञ इति यदेवेन्द्रस्यैव यज्ञिया यज्ञार्हा तनूः । सा च सात्त्विकी वक्ष्यत इति । यज्ञे हविषा पूजनीयो यज्ञाङ्गदेवतारूपः सात्त्विकविग्रह इत्यर्थः । तत्तस्मिन्यज्ञे तामेव सात्त्विकीं यज्ञार्हां तनूं यजमानाः प्रयजन्ति । यज्ञरूपतनुवदेनं प्रशंसति-य एवमिति । अत्र विनियोगसंग्रहः —\n“आश्रावयेत्यादयोऽत्र पञ्च मन्त्रा उदीरिताः ।\nआश्रावणादि सोमार्थमत्र प्राक्तनमिष्टिगम” ॥ इति ।\n\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये तृतीयकाण्डे\nतृतीयप्रपाठके सप्तमोऽनुवाकः ॥७ ॥\n"
}