{
  "id": "TS 3.3.7.1",
  "classification": {
    "kanda": "3",
    "prasna": "3",
    "anuvaka": "7",
    "panchasat": "1"
  },
  "header": "TS 3.3.7.1",
  "panchasatInfo": " 19",
  "padaCount": 50,
  "samhita": "प्र॒जाप॑तिर्देवासु॒रान॑ सृजत॒ तदनु॑ य॒ज्ञो॑ऽसृज्यत य॒ज्ञ्ं छन्दाꣳ॑सि॒ ते विष्व॑ञ्चो॒ व्य॑क्राम॒न्थ् सोऽसु॑रा॒ननु॑ य॒ज्ञोऽपा᳚क्रामद्-य॒ज्ञ्ं छन्दाꣳ॑सि॒ ते दे॒वा अ॑मन्यन्ता॒मी वा इ॒दम॑भूव॒न॒. यद्-व॒यꣳ स्म इति॒ ते प्र॒जाप॑ति॒मुपा॑ऽधाव॒न्थ् सो᳚ऽब्रवीत्-प्र॒जाप॑ति॒श्छन्द॑सां ॅवी॒र्य॑मा॒दाय॒ तद्वः॒ प्र दा᳚स्या॒मीति॒ स छन्द॑सां ॅवी॒र्य॑ - [  ]  ",
  "pada": "प्र॒जाप॑ति॒रिति॑ प्र॒जा - प॒तिः॒ । दे॒वा॒सु॒रानिति॑ देव - अ॒सु॒रान् । अ॒सृ॒ज॒त॒ । तत् । अन्विति॑ । य॒ज्ञः । अ॒सृ॒ज्य॒त॒ । य॒ज्ञम् । छन्दाꣳ॑सि । ते । विष्व॑ञ्चः । वीति॑ । अ॒क्रा॒म॒न्न् । सः । असु॑रान् । अन्विति॑ । य॒ज्ञः । अपेति॑ । अ॒क्रा॒म॒त् । य॒ज्ञम् । छन्दाꣳ॑सि । ते । दे॒वाः । अ॒म॒न्य॒न्त॒ । अ॒मी इति॑ । वै । इ॒दम् । अ॒भू॒व॒न्न् । यत् । व॒यम् । स्मः । इति॑ । ते । प्र॒जाप॑ति॒मिति॑ प्र॒जा-प॒ति॒म् । उपेति॑ । अ॒धा॒व॒न्न् । सः । अ॒ब्र॒वी॒त् । प्र॒जाप॑ति॒रिति॑ प्र॒जा - प॒तिः॒ । छन्द॑साम् । वी॒र्य᳚म् । आ॒दायेत्या᳚ - दाय॑ । तत् । वः॒ । प्रेति॑ । दा॒स्या॒मि॒ । इति॑ । सः । छन्द॑साम् । वी॒र्य᳚म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nपाक्रामान् । तदानीं ते देवाः परस्रमैकमत्यं प्राप्यैवं विचारितवन्तो वयं यदैश्वर्यं प्राप्य स्थिताः स्मस्तदिदं सर्वं प्राप्यासुरा एवेदानीमवस्थिता अभवन्निति विचार्य ते देवास्तथाविधं परिभवमसहमानाः प्रजापतिमुपाधावन् । अथ देवैरुपसेवितः प्रजापतिस्तान्प्रत्येवमब्रवीत् । छन्दसां वैदिकमन्त्राणां मध्ये वीर्यं सारमादाय युष्मभ्यं तत्प्रदास्यामीत्युक्त्वा तथैव कृतवान् । अथ तद्वीर्यमनु सर्वाणि छन्दांस्यसुरेभ्योऽपक्रम्य देवान्प्राप्नुवन् । तानि च्छन्दांस्यनुसृत्य यज्ञोऽप्यसुरेभ्योऽपक्रम्य देवान्प्राप्नोत् । ततो देवा विजयिनोऽभवन्नसुरास्तु पराभूताः । अथ मन्त्रान्विधत्ते —\nय एवं छन्दसामिति । यो वीर्यं वेद स स्वयमेव विजयी भवति तस्य भातृव्यः पराभवति । तस्माद्वीर्यं विदित्वा प्रयुञ्जीत । आश्रावयेत्यादिमन्त्रपञ्चकं तद्वीर्यम् । एतेषां मन्त्राणामर्था यो वै सप्तदशमित्यस्मिन्ननुवाके [ सं. का. १ प्रं. ६ अ. ११] प्रपञ्चिताः । इष्ट्यङ्गत्वेन तत्र विधीः । अत्र तु सोमाङ्गत्वेन । सोमस्येष्टिविकारत्वाभावेन चोदकात्ते मन्त्रा अप्राप्ताः । इदानीं तानेतान्मन्त्रान्प्रशंसति —\nब्रह्मवादिन इति । कस्मै कं कस्मै कामाय प्रयोजनायाध्वर्युराश्रावणं करोतीति ब्रह्मवादिभिः पृष्टो बुद्धिमानुत्तरं ब्रूयात् । प्रजापतिनोद्धृतवीर्याणं छन्दसां पुनर्वीर्यप्रा-प्तिलाभायाध्वर्युराश्रावयतीत्युत्तरम् । स एवोत्तरवादी वीर्यं दर्शयितुमाश्रावयेत्यादिक-मनुवदति । इदानीं वीर्यवेदनं प्रशंसति —\nय एवं वेदेति । अस्मिन्यज्ञे लोकव्यवहारे वा वीर्यवेदी यकिंचिद्धेवादिकं पूजयति तत्सर्वं सवीयेरवे च्छन्दोभिः पूजितवान्भवति ।\nअथैतैर्मन्त्रैर्युक्तं यज्ञं प्रशंसति —\nयदिन्द्रो वृत्रमिति । इन्द्रो वृत्रं हतवानिति यत्तदेतद्वधरूपममेध्यमयज्ञियम् । किंचायमिन्द्रो यतीनवावपत्सालावृकेभ्यः प्रायच्छदिति यत्तदपि पापरूपत्वादयज्ञियम् । अथैवं सति कस्मात्कारणादयं यज्ञ आ संस्थातोः समाप्तिपर्यन्तमैन्द्रः संपन्न इति ब्रह्मवादिन आहुः । तत्र बुद्धिमानेवमुत्तरं ब्रूते-इन्द्रस्य हि द्वै तन्वावयज्ञिया यज्ञिया च । राज्यं कुर्वती क्षत्त्रादीन्हिंसन्ती तनूरयज्ञिया ।\nसा च राजसी । यज्ञ इति यदेवेन्द्रस्यैव यज्ञिया यज्ञार्हा तनूः । सा च सात्त्विकी वक्ष्यत इति । यज्ञे हविषा पूजनीयो यज्ञाङ्गदेवतारूपः सात्त्विकविग्रह इत्यर्थः । तत्तस्मिन्यज्ञे तामेव सात्त्विकीं यज्ञार्हां तनूं यजमानाः प्रयजन्ति । यज्ञरूपतनुवदेनं प्रशंसति-य एवमिति । अत्र विनियोगसंग्रहः —\n“आश्रावयेत्यादयोऽत्र पञ्च मन्त्रा उदीरिताः ।\nआश्रावणादि सोमार्थमत्र प्राक्तनमिष्टिगम” ॥ इति ।\n\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये तृतीयकाण्डे\nतृतीयप्रपाठके सप्तमोऽनुवाकः ॥७ ॥\n"
}