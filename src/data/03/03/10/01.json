{
  "id": "TS 3.3.10.1",
  "classification": {
    "kanda": "3",
    "prasna": "3",
    "anuvaka": "10",
    "panchasat": "1"
  },
  "header": "TS 3.3.10.1",
  "panchasatInfo": " 30",
  "padaCount": 50,
  "samhita": "सूर्यो॑ दे॒वो दि॑वि॒षद्भ्यो॑ धा॒ता क्ष॒त्राय॑ वा॒युः प्र॒जाभ्यः॑ । बृह॒स्पति॑स्त्वा प्र॒जाप॑तये॒ ज्योति॑ष्मतीं जुहोतु ॥ यस्या᳚स्ते॒ हरि॑तो॒ गर्भोऽथो॒ योनि॑र्.हिर॒ण्ययी᳚ । अङ्गा॒न्यह्रु॑ता॒ यस्यै॒ तां दे॒वैः सम॑जीगमं ॥आ व॑र्तन वर्तय॒ नि नि॑वर्तन वर्त॒येन्द्र॑ नर्दबुद ।भूम्या॒श्चत॑स्रः प्र॒दिश॒स्ताभि॒रा व॑र्तया॒ पुनः॑ ॥वि ते॑ भिनद्मि तक॒रीं ॅवियोनिं॒ ॅवि ग॑वी॒न्यौ᳚ । वि - [  ]  ",
  "pada": "सूर्यः॑ । दे॒वः । दि॒वि॒षद्भ्य॒ इति॑ दिवि॒षत् - भ्यः॒ । धा॒ता । क्ष॒त्राय॑ । वा॒युः । प्र॒जाभ्य॒ इति॑ प्र - जाभ्यः॑ ।  । बृह॒स्पतिः॑ । त्वा॒ । प्र॒जाप॑तय॒ इति॑ प्र॒जा-प॒त॒ये॒ । ज्योति॑ष्मतीम् । जु॒हो॒तु॒ ।  । यस्याः᳚ । ते॒ । हरि॑तः । गर्भः॑ । अथो॒ इति॑ । योनिः॑ । हि॒र॒ण्ययी᳚ ।  । अङ्गा॑नि । अह्रु॑ता । यस्यै᳚ । ताम् । दे॒वैः । समिति॑ । अ॒जी॒ग॒म॒म् ।  । एति॑ । व॒र्त॒न॒ । व॒र्त॒य॒ । नीति॑ । नि॒व॒र्त॒नेति॑ नि - व॒र्त॒न॒ । व॒र्त॒य॒ । इन्द्र॑ । न॒र्द॒बु॒द॒ ।  । भूम्याः᳚ । चत॑स्रः । प्र॒दिश॒ इति॑ प्र - दिशः॑ । ताभिः॑ । एति॑ । व॒र्त॒य॒ । पुनः॑ ।  । वीति॑ । ते॒ । भि॒न॒द्मि॒ । त॒क॒रीम् । वीति॑ । योनि᳚म् । वीति॑ । ग॒वी॒न्यौ᳚ ।  । वीति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nअथ दशगे पशुप्रायश्चित्तविशेष उच्यते ।\nकल्पः — “यद्यष्टापदीत्यनुवृध्येत धाता रातिः सूर्यो देव इत्याहुती हुत्वा” इति । यद्यतिरात्रादिषु पशुविकृतिभूतायां छाग्यां संज्ञप्तायोमियगव्टापदी गर्भिणीत बुध्येत तदा द्वे आहुती जुहुयात् । पाठस्तु —\nसूर्यो देव इति । सूर्यो देवो द्विविषदामभिवृद्ध्यर्थं धाता देवः क्षत्त्राव तदभिवृद्ध्यर्थं वायुः प्रजाभिवृद्ध्यर्थ बृहस्पतिः प्रजापतिप्राप्त्यर्थं ज्योतिष्मतीं त्वां जुहोतु ।\nकल्पः- “अथैनामभिमन्त्रयते यस्यास्त इति” । पाठस्तु —\nयस्यास्त इति । यस्यास्ते हरितो हृतसारो हरितवर्णो वा गर्भः, योनिहिरण्मयी हृतसारा हरितवर्णा वा, यस्यै यस्या अङ्गान्यह्रुताऽपिहिता (कुटिलानि) तामिमां देवैः संगतां करोमि । कल्पः — “आ वर्तन वर्तयेति प्रदक्षिणं गर्भमावृत्य’ इति । पाठस्तु —\nआ वर्तनेति । वर्तन गर्भस्य प्रवर्तकं हे देव गर्भमावर्तय । हे निवर्तन गर्भस्य निर्गमकृद्देव गर्भं निवर्तय निर्गतं कुत । हे इन्द्रेश्वर नर्दबुद गर्भस्य शब्दयितर्निशामकपूर्वन्विन (?) भूम्यो याश्चतस्रः प्रकृष्टा दिशस्ताभिः पुनर्गर्भमावर्तय तद्व्याप्तं कुर्वित्यर्थः ।\nकल्पः “वि ते भिनद्मीति गर्भमाच्छिनत्ति” इति । पाठस्तु-वि ते मिनद्माति ।\nहे वशे ते तव तकरीं विभिनाद्मे विच्छिन्नद्मि योनिं च विभिनद्मि । गवान्यौ वृषणस्थानीयो योन्यन्तर्ग गतिविशेषनिमित्तभूतौ प्रवर्तकौ मातरं पुत्रं गर्भं जरायु च विभिनद्मि विश्लेषयामि । कल्पः- “बहिस्ते अस्तु बालित्यन्तरी सक्थिनी गर्भं नरस्य” इति । पाठस्तु —\nबहिस्त इति । हे (ते) बाल्वालहेतुप्राणत्तिरूप आत्मा बहिः सर्वं व्याप्यास्त्विति विभिनद्मीति पूर्वत्र हेतुः । कल्पः — “उरुद्रप्सो विश्वरूप इन्दुरिति गर्भरसाय पात्रमुपोहति” इति । पाठस्तु —\nउरुद्रप्म इति । उरुद्रप्सो बहुसारावयवो विश्वरूपो नानारूप इन्दुः शुक्रपवमानः शुद्धरूपो धीरः स्थिरः । ईदृशो यः प्रजापशुरूपोऽवयवसंवात आनञ्ज गच्छतु गर्भं जननान्तरमित्यर्थः । कल्पः- “एकपदी द्विपदीति पुरस्तात्स्विष्टकृतो जुहोति” इति । आज्यमित्यर्थः । पाठस्तु —\nएकपदीति । एषा वशैकपद्यादिरूपा भुवनानि भूतजातान्यनुक्रमेण प्रथताम् । कल्पः — “गर्भं पुरोडाशं चोत्तरेण गार्हपत्यस्य शामित्रस्य वा शीर्तं भस्मन्युषोष्य मही द्यौरिति शीतेन भस्मनाऽभिसमू (मु) ह्य” इति । पाठस्तु —\nमही द्यौरिति । महती द्यौः पृथिवी चेमं नो यज्ञं मिमिक्षतामासिञ्चतः नोऽस्मांश्च भरीमभिर्भरणप्रकरैः पिपृतां पालयताम् । अत्र विनियोगसंग्रहः —\n\nसूर्यो हुत्वाऽऽज्वं गर्भिण्या यस्या इत्यनुमन्त्रणम् ।\nआवर्त गर्भमावृत्य वि ते गर्भं छिनत्ति हि ॥\nबहिर्गर्भं निरस्योर्वोरन्तरा वी (रोर्वि) ति भाजनम् ।\nएकहोमो मही भस्माच्छादनं गर्भडाशयोः ॥\nअनुवाके तु दशमे मन्त्रा अष्टावुदीरिता ॥\n\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये तृतीयकाण्डे\nतृतीयप्रपाठके दशमोऽनुवाकः ॥ १० ॥\n"
}