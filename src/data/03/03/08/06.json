{
  "id": "TS 3.3.8.6",
  "classification": {
    "kanda": "3",
    "prasna": "3",
    "anuvaka": "8",
    "panchasat": "6"
  },
  "header": "TS 3.3.8.6",
  "panchasatInfo": " 27",
  "padaCount": 50,
  "samhita": "इत्या॑हा॒ग्निर्वै नभ॑सा पु॒रो᳚ऽग्निमे॒व तदा॑है॒तन्मे॑ गोपा॒येति॒ स त्वं नो॑ नभसस्पत॒ इत्या॑ह वा॒युर्वै नभ॑स॒स्पति॑र्वा॒युमे॒व तदा॑है॒तन्मे॑ गोपा॒येति॒ देव॑ सꣳस्फा॒नेत्या॑हा॒ऽसौ वा आ॑दि॒त्यो दे॒वः सꣳ॒॒स्फान॑ आदि॒त्यमे॒व तदा॑है॒तन्मे॑ गोपा॒येति॑ ॥",
  "pada": "इति॑ । आ॒ह॒ । अ॒ग्निः । वै । नभ॑सा । पु॒रः । अ॒ग्निम् । ए॒व । तत् । आ॒ह॒ । ए॒तत् । मे॒ । गो॒पा॒य॒ । इति॑ । सः । त्वम् । नः॒ । न॒भ॒सः॒ । प॒ते॒ । इति॑ । आ॒ह॒ । वा॒युः । वै । नभ॑सः । पतिः॑ । वा॒युम् । ए॒व । तत् । आ॒ह॒ । ए॒तत् । मे॒ । गो॒पा॒य॒ । इति॑ । देव॑ । स॒ꣴ॒स्फा॒नेति॑ सं - स्फा॒न॒ । इति॑ । आ॒ह॒ । अ॒सौ । वै । आ॒दि॒त्यः । दे॒वः । स॒ꣴ॒स्फान॒ इति॑ सं - स्फानः॑ । आ॒दि॒त्यम् । ए॒व । तत् । आ॒ह॒ । ए॒तत् । मे॒ । गो॒पा॒य॒ । इति॑ ( ) ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nकल्पः- “आयुर्दा अग्ने हविषो जुषाण इत्यवभृथमैवष्यन्नाहेवनीये हुत्वा” इति । पाठस्तु —\nआयुर्दा अग्न इति । हेऽग्ने त्वमायुर्दा एधि यजमानस्याऽऽयुष्प्रदो भव । कीदृशस्त्वम् । हविषो जुषाणो हविः सेवमानो घृतप्रतीको घृतोपक्रम आधार प्रयाजादीनां घृतेन हूयमानत्वात् । घृतयोनिरवसानेऽप्यनूयाजादौ घृतमेव योनिर्ज्वालोत्पत्तिकारणे यस्यासौ घृतयोनिः । तादृशस्त्वं मधु स्वादुतमं चारु शोधितत्वेन\nनिर्मलं गव्यं घृतं पीत्वा पिता पुत्रभिवेमं यजमानमभितो रक्ष । अनेन मन्त्रेण होमं विधत्ते —\nआ वृश्चयते वा इति । एनयोराहवनीयगार्हपत्ययोर्हाविः पक्वं कृत्वाऽत्राव-मृथहविषो वारुणपुरोडाशस्य पक्वस्य होममकृत्वाऽन्यत्र जलसमीपेऽवभृथकर्मांर्थ गच्छतीति यदनेनापराधेन यजयान आवहनीयगार्हपत्याभ्यामग्नीभ्यां विच्छिन्नो भवति । अतोऽवभृथं जिगमिषुरायुर्दा अग्न इति मन्त्रेणाऽऽज्यमाहवनीये जुहुयात् । एतयैवाऽऽहुत्यैनावाहवनीयगार्हपत्यौ शान्तौ करोति । तयोः शान्तयोः सतोर्यजमान आर्तिं न प्राप्नोति । कल्पः — “आहवनीयादुल्मुकमादाय वेदिमुपौषति युक्तुसीदमप्रतत्तिमिति” इति ।\nअवभृथोदयनीयानूबन्ध्याख्येभ्य कर्मभ्य ऊर्ध्यमयं वेदिदाहः । मन्त्रपाठस्तु —\nयत्कुसीदमिति । यत्कुसीदमृणमप्रतीत्तमनर्पितं मयि वर्तते, येन यमस्य बीलनोत्तमर्णस्य बलिः प्रत्यर्पणीयमृणं येनाहमृणेन युक्त इदानीं वर्ते तदेतदृणमिहैव सन्नस्मिन्नेव जन्मनि यज्ञदेशे वर्तमानो निरवदये निःशेषेणापाकरोमि । तत्तेनैव कारणेन हेऽग्ने यमरूपादुत्तमर्णादहमनृणो भवामि ।\nकल्पः — “यदि मिश्रभिव चरेदञ्जलिना सक्तून्प्रदाव्ये चुहुयाद्विश्वलोप विश्वदावस्य त्वेति” इति ।\nअस्मिन्पक्षे यदङ्गं संकीर्णमिव यजमानोऽनुतिष्ठेत्तस्य सांकर्यस्य परिहाराय वेदिदाहके दावाग्नौ सक्तूनञ्जलिना चुहुयात् । मन्त्रपाठस्तु —\nविश्वलोप इति । हे विश्वलोप सर्वस्य पापस्य विनाशक हे सक्त्वञ्जले विश्वदावस्य कृत्स्नपापदहनाय प्रवृत्तस्य दावाग्नेरासन्नास्ये त्वां जुहोभि । अनेन होमेन संतुष्टा अग्नयस्त्र्यस्तेष्वेकोऽग्धं हौमेनाऽऽगतमत्तीत्यग्धात् । अहुतं होम रहितमत्तीत्यहुतात्तादृश एकः । समसनं समस्तमप्यत्तीति समसनात्तादृश एकः । ते त्रयोऽप्यग्नयोऽस्माकं भेषजं कृण्वन्तु । क्षुधः परिहारं कुर्वन्तु । तथा सदो निवासस्थानं कुर्वन्तु । सहो बलं कुर्वन्तु. वरेण्यं वरणीयं धनादिकं श्रेष्ठं कुर्वन्तु ।\nकल्पः — “अयं नो नमसा पुर इत्येतर्यथाब्राह्मणमुपस्थाय” इति ।\nप्रथममन्त्रपाठस्तु —\nअयं नो नभसेति । अयमग्निः पुरो वर्तप्रागो नभसा संस्फानस्तेजसा वर्धमानो नोऽस्मानभिरक्षतु । किमर्थं गृहाणामसमर्त्यै समर्तिः सम्बग्विनाशस्तद्राहित्यर्थम् । ततोऽग्निरक्षणान्नोस्माकं बहवो गृहा असन्सन्तु । द्वितीयमन्त्रपाठस्तु —\nस त्वं नो नमस इति । नभसस्पत आकाशस्य पालक हे वायो स त्वं नोऽस्मभ्यं भद्रयाऽनुग्रहरूपया वाचोर्जं धेहि अन्नादिरसं प्रयच्छ । किंचास्माकं नष्टमन्नादिरसं पुनराकृधि आनीय देहि । पुनरप्यस्मभ्यं रयिमपेक्षितं धनमानीय देहि । तृतीयमन्त्रपाठस्तु —\nदेवेति । हे संस्फान सम्यगभिवृद्धियुक्ताऽऽदित्य देव त्वं सहस्रपोषस्य सहस्रसंख्याकधनपश्वादिपुष्टेरिशिषे प्रभुर्भवति । स त्वं नाऽस्मभ्यं रास्व देहि । किं किमिति तदुच्यते अज्यानिमक्षीणात्वं दारिद्र्याभावं रायस्पोषं रायस्पोषं धनपुष्ठिं सुवीर्यं शोभनापत्यं संवत्सरीणां तत्तत्संवत्सरसंबद्धां स्वरितमनिष्टनाशरूपां संपदं च । अथ वेदिदाहं विधातुं प्रस्तौति —\nअग्निर्वावेति । यमस्य बलिना चरामीत्मस्मिन्मन्त्रेऽभिधीयमानो यमोऽग्निरेव । तस्य हे साधारत्वेन नियतत्वात् । इयं वेदिरूपा भूमिर्यमी । यजमानो वेदिमधग्ध्वा भूमेर्निर्गत्य प्रयाणं कुर्यात्तदानीं यमस्य भृत्या गले रज्ज्वा बद्धमेनं यजमानं स्वर्ग लोकं भृशं नययुः । इदानीं दाहं विधत्ते —\nयत्कुसीदमिति । उपोषति दहेदित्यर्थः । इहैवास्मिन्नेव जन्मनि यज्ञप्रदेश एवावस्थितः सन्यमं प्रति विद्यमानं कुसीदमृण निःशेषमनेन दाहेनापाकृत्यानन्तरमृणरहितः स्वर्गं प्राप्नोतीति । विश्वलापेतिमन्त्रेण होमं विधत्ते —\nयदि मिश्रमिवेति । यद्युङ्गजात संकीर्णमेव यजमानोऽनुतिष्ठेत्तस्य सांकर्यस्य परिहाराय वेदिदाहके दावाग्नौ सक्तूनञ्जलिना जुहुयात् । एष एवाग्निर्वैश्वानरः सर्वपुरुषसंबद्धः सर्वपुरुषापेक्षितव्यवहाराय पर्याप्तत्वात् । स एवाग्निः सक्तुहोमेन तुष्टो मिश्राजारिणमेनं यजमानं स्वदयति स्वादू करोति । मिश्रणदोषरहितं करोतीत्यर्थः । अत वेदिदाहप्रसङ्गेन बुद्धिस्थमन्यदपि किंचिद्दाहरूपं कर्मान्तरं विधत्ते —\nअहनां विधान्यामिति । एकाष्टका नाम माघकृष्णाष्टमी । सा चाह्नां विधानी प्रतिपदादितिथीनां प्रवर्तयित्री । संवत्सरनामकस्य पुरुषस्य पत्नीत्वात् । अत एवान्यत्र श्रुयते — “एषा वै संवत्सरस्य पत्नी यदेकाष्टका” इति । अथवा गवामयने संवत्सरसत्रे यान्यहान्यनुष्ठेयानि कर्माणि तेषामियं प्रवर्तयित्री । तदारम्भकालत्वात् । अत एवान्यत्र श्रुयते — “संवत्सराय श्रीक्षिष्यमाणा एकाष्टकायां दीक्षेरन्” इति । द्विपस्थः शरावः । तथाविधशरावचर्तुष्टयपरिमित द्रव्यनिर्मितमपूपमेकाष्टकायं पक्त्वा तेनात्यन्तमुष्णेनापूपेन परेद्युः प्रातररण्ये कक्षं दहेत् । अपूपस्योपर्युमुल्कं प्रक्षिप्य तस्योपरि जीर्णतृणं प्रक्षिपेत् । तदेतत्सर्वं कक्षमध्ये कर्तव्यम् । तथा कृते सति यद्ययमपूपाग्निः कृन्स्नं कक्षं दहति तदानीं यत्कार्यमुद्दिश्येदं दहनं कृतं तत्कार्यं पुण्यसमं भवति । सम्यक्पारं गच्छतत्तिर्थः । अदाहे तु पापसमं तत्कार्यं विनश्यात ।\nकक्षदहनेन यदेतदभिवृद्धिज्ञानं तदेतद्गवामयनादिप्रौढकर्मारम्भे परीक्षणीयमि त्येतद्दर्शयति —\nएतेन हेति । एतेन कक्षदाहरूपेण निर्विघ्नसंपूर्तिज्ञानेन निश्चित्य दीर्घं संवत्सर-सत्रादिकं प्रौढं कर्म पूर्वे महर्षयः प्रारम्भन्ते ।\nअथायं नो नभसेत्याद्युपस्तानमन्त्रत्रयं व्याख्यातुं प्रस्तौति —\nयो वा उपद्रष्टारमिति । इष्टं श्रोतं कर्म पूर्तं स्मार्तं कर्म । तदुभयफलेन स्वर्गलोके संगच्छते । कोऽसौ योऽग्न्यादीनामुपद्रष्ट्रादिरूपतां ज्ञात्वा यजते तस्येयमिष्टापूर्तफलसंमतिः । अथ मन्त्रान्व्याचष्टे —\nअयं नो नभसेति । पुरोदेशे नभसा ज्वालया युक्तोऽग्निर्दृश्यतेऽतोऽग्निंर्नभसा पुर इतिशब्दाभ्यां विवक्ष्यते । तादृशमग्निमेव प्रत्युपस्थाता मदीयमेतत्कर्मफलं गापायेति प्रार्थितवान्भवति । नभसि संचारेण तत्पालकत्वाद्वायुरेव नभस स्पतिः । रस्मिभिः सर्वत्राभिवर्धमानत्वादादित्य एव देवः संस्फातः अत्राऽऽयुर्दा इति मन्त्र उरु हि राजेत्यस्मादनुवाकात्पूर्वं द्रष्टव्यः । यत्कुसीदमित्यादिमन्त्रास्तु तस्मार्द्ध्वं द्रष्टव्याः । अत्र विनियोगसंग्रहः-\nआयुस्त्ववभृथप्रेप्सोर्होम आहवनीयके ।\nयत्कु वेदिं दहेत्तत्र विश्व सक्त्वाहुतिर्भवेत् ॥\nअयं त्रिभिरुपस्थानं षण्मन्त्रा अष्टमे स्थिताः ॥\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीयतैत्तिरीयसंहिताभाष्ये तृतीयकाण्डे\nतृतीयप्रपाठकेऽष्टमोऽनुवाकः ॥८ ॥\n"
}