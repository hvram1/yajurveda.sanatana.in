{
  "id": "TS 3.5.7.3",
  "classification": {
    "kanda": "3",
    "prasna": "5",
    "anuvaka": "7",
    "panchasat": "3"
  },
  "header": "TS 3.5.7.3",
  "panchasatInfo": " 24",
  "padaCount": 67,
  "samhita": "-व वि॒श्यद्ध्यू॑हति रा॒ष्ट्रं ॅवै प॒र्णो विड॑श्व॒त्थो यत् प॑र्ण॒मयी॑ जु॒हूर्भव॒त्या-श्व॑त्थ्युप॒भृद्-रा॒ष्ट्रमे॒व वि॒श्यद्ध्यू॑हति प्र॒जाप॑ति॒र्वा अ॑जुहो॒थ् सा यत्राऽऽ*हु॑तिः प्र॒त्यति॑ष्ठ॒त् ततो॒ विक॑ङ्कत॒ उद॑तिष्ठ॒त् ततः॑ प्र॒जा अ॑सृजत॒ यस्य॒ वैक॑ङ्कती ध्रु॒वा भव॑ति॒ प्रत्य॒वास्या ऽऽ*हु॑तयस्तिष्ठ॒न्त्यथो॒ प्रैव जा॑यत ए॒तद्वै स्रु॒चाꣳ ( ) रू॒पं ॅयस्यै॒वꣳ रू॑पाः॒ स्रुचो॒ भव॑न्ति॒ सर्वा᳚ण्ये॒वैनꣳ॑ रू॒पाणि॑ पशू॒नामुप॑तिष्ठन्ते॒ नास्याप॑-रूपमा॒त्मञ्जा॑यते ॥",
  "pada": "ए॒व । वि॒शि । अधीति॑ । ऊ॒ह॒ति॒ । रा॒ष्ट्रम् । वै । प॒र्णः । विट् । अ॒श्व॒त्थः । यत् । प॒र्ण॒मयीति॑ पर्ण - मयी᳚ । जु॒हूः । भव॑ति । आश्व॑त्थी । उ॒प॒भृतित्यु॑प-भृत् । रा॒ष्ट्रम् । ए॒व । वि॒शि । अधीति॑ । ऊ॒ह॒ति॒ । प्र॒जाप॑ति॒रिति॑ प्र॒जा - प॒तिः॒ । वै । अ॒जु॒हो॒त् । सा । यत्र॑ । आहु॑ति॒रित्या - हु॒तिः॒ । प्र॒त्यति॑ष्ठ॒दिति॑ प्रति - अति॑ष्ठत् । ततः॑ । विक॑ङ्कत॒ इति॒ वि - क॒ङ्क॒तः॒ । उदिति॑ । अ॒ति॒ष्ठ॒त् । ततः॑ । प्र॒जा इति॑ प्र - जाः । अ॒सृ॒ज॒त॒ । यस्य॑ । वैक॑ङ्कती । ध्रु॒वा । भव॑ति । प्रतीति॑ । ए॒व । अ॒स्य॒ । आहु॑तय॒ इत्या-हु॒त॒यः॒ । ति॒ष्ठ॒न्ति॒ । अथो॒ इति॑ । प्रेति॑ । ए॒व । जा॒य॒ते॒ । ए॒तत् । वै । स्रु॒चाम् ( ) । रू॒पम् । यस्य॑ । ए॒वꣳरू॑पा॒ इत्ये॒वं - रू॒पाः॒ । स्रुचः॑ । भव॑न्ति । सर्वा॑णि । ए॒व । ए॒न॒म् । रू॒पाणि॑ । प॒शू॒नाम् । उपेति॑ । ति॒ष्ठ॒न्ते॒ । न । अ॒स्य॒ । अप॑रूप॒मित्यप॑ - रू॒प॒म् । आ॒त्मन्न् । जा॒य॒ते॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nषष्ठेऽनुवाके संप्रोक्ता योक्त्रबन्धादिमन्त्रकाः ।\n\nअथ सप्तमेऽनुवाके दर्शपूर्णमासाङ्गभृतानां स्रुचां वृक्षविशेषा विधीयन्ते ।\nतत्र स्रुववृक्षं विधत्ते —\nवषट्कारो वा इति । वषट्काराभिमानी देवः केनापि विरोधेन गायत्रियाः शिरश्चिच्छेद । तदा तस्या गायत्र्यश्छिन्नप्रदेशाज्जलं भूमौ पतित्वा खदिरो वृक्षोऽभवत् । अतः स्रुवः खादिरः कर्तव्यः । तथा सति स्रुवेण यद्यदवद्यति तत्सर्व छन्दोरसेनावृत्तं भवति । ततोऽस्य यजमानस्याऽऽहुतयः सरसा भवन्ति ।\nअथ जुहूणा वृक्षविशेषं विधत्ते —\nतृतीयस्यामिति । इतो भूलोकादारभ्य गण्यमानो यो द्युलोकस्तृतीयो भवति तत्र सोमः पूर्वमासीत् । ते च गायत्री समाहरत् । आहरणप्रकारः कद्रूश्चेत्यनुवाके प्रञ्चितः । तस्याऽऽह्रियमाणस्य सोमस्यैकं पर्णं भूमौ पतित्वा पला-\nशवृक्षोऽभवत् । पर्णजन्यत्वात्तस्य वृक्षस्य पर्णनाम संपन्नम । तादृशेन पर्णवृक्षेण जुहूं निष्पादयेत् । तथा सति जुहूणा हूयमाना आहुतयः सर्वाः सोमसंबन्धिन्यो भवन्ति । देवाश्च ता आहुतीः प्रीतिपुरःसराः सेवन्ते ।\n\nते पर्णवृक्षं प्रकारान्तरेण प्रशंसति —\nदेवा वा इति । यदा देवा ब्रह्मतत्त्वविषये परस्परं संवादं सहसि कृतव न्तस्तदानीं पर्णवृक्षाभिमानी देवस्तद्वृक्षच्छायायामुपविष्टानां देवानां वचनमशृणोत् । तस्मात्सुश्रवा इति तस्य नाम संपन्नम् । यस्मादयं वृक्षः सुश्रवास्तस्माज्जुह्णास्तन्मयत्वे सति यजमानः शोभनं स्तुतिरूपमेव वाक्यं सर्वदा शृणोति न तु कदाचिदपि पापं श्लोकं निन्दावचनं शृणोति ।\nअथ जुह्णाः पर्णमयीत्वं दृष्टान्तार्थमनुवदन्नुपभृतोऽश्वत्थवृक्षं विधत्ते\nब्रह्म वै पर्ण इति । देवैरुच्यमानस्य ब्रह्मणः श्रवणापर्णवृक्षोऽपि ब्रह्मैव । वैश्यजात्याभिमानित्वेन मरुतां सृष्टत्वान्मरुतोऽपि विड्रूपाः । कृष्यादिपरैर्वैश्यै संपादित-दन्नमपि मरुद्रूपम् । “मरुतां वा एतदोजो यदश्वत्थः” इति श्रवणादश्वत्थस्य मारुतत्वम् । एवं स्थिते सति यो यजमानो जुहूं पर्णमयीं करोति स एवोपभृतमाश्वत्थस्य कुर्यात् । उभयस्मिन्कृते सति जुहूरूपेण ब्रह्मणैवाश्वत्यस्वामिना मरुतां विड्रूपान्नमवरुद्धं भवति । किंच, ब्राह्मणजातिमेव वैश्यजातावधिकत्वेन स्थापयति । तदुभयमपि प्रकारान्तरेण प्रशंसति —\nराष्ट्रं वै पर्ण इति । पर्णवृक्षस्वामिब्राह्मणजातिनिवासस्थानत्वादाष्ट्रत्वं पर्ण रूपत्वम् । मरुद्देवताद्वाराऽश्वत्थस्य विड्रूपत्वम् । अतः षूर्वोक्तरीत्या जुहूपभृतोर्वृक्ष द्वयनि-ष्पादितयोः सत्योर्ब्रह्मरूपं राष्ट्रमश्वत्थरूपायां विश्यधिकत्वेन स्थापितं भवति ।\nअथ ध्रुवाया विकङ्कतवृक्षं विधत्ते —\nप्रजापतिर्वा इति । प्रजापतिना पूर्वहुताऽऽहुतिर्यत्र स्थिता तस्माद्देशाद्वि कङ्कतवृक्ष उदपद्यत । तस्माद्विकङ्कताद्यज्ञसाधनभूतात्प्रजा असृजत । तस्माद् ध्रुवां वैकङ्कती कुर्यात् । तथा सत्यस्य यजमानस्याऽऽहुतयः प्रतिष्ठिता भवन्ति । किंचायं प्रजा उत्पादयति । स्रुग्वृक्षविधिमुपसंहरति —\nएतद्वै स्रुचामिति । खादिरत्वं पर्णमयीत्वप्राश्वत्थत्वं वैकङ्कतत्वं चेति\nयदतदेव क्रमेण स्रुचां [स्रुव] जुहूपभृदूध्रुवाणां मुख्यं स्वरूपम् । तथा सति यस्य यजमानस्य स्रुच एवंरूपा भवन्ति, एनं यजमानं गवाश्वादिरूपाणि सर्वाण्यपि प्राप्नुवन्ति । किंचास्य यजमानस्याऽऽत्मन्स्वोदरे किंचिदप्यपत्यमपरूपं विरुद्धस्वरूपोपेतं न जायते, किंतु सर्वमप्यपत्यं सुखरूपमेव जायते ॥\n\nइति श्रीमत्सायणाचार्यविरचिते माधवीये वेदार्थप्रकाशे कृष्णयजुर्वेदीय-तैत्तिरीयसंहिताभाष्ये तृतीयकाण्डे पञ्चमप्रपाठके\nसप्तमोऽनुवाकः ॥ ७ ॥\n"
}