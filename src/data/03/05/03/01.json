{
  "id": "TS 3.5.3.1",
  "classification": {
    "kanda": "3",
    "prasna": "5",
    "anuvaka": "3",
    "panchasat": "1"
  },
  "header": "TS 3.5.3.1",
  "panchasatInfo": " 10",
  "padaCount": 50,
  "samhita": "अ॒ग्निना॑ दे॒वेन॒ पृत॑ना जयामि गाय॒त्रेण॒ छन्द॑सा त्रि॒वृता॒ स्तोमे॑न रथन्त॒रेण॒ साम्ना॑ वषट्का॒रेण॒ वज्रे॑ण पूर्व॒जान् भ्रातृ॑व्या॒नध॑रान् पादया॒म्यवै॑नान् बाधे॒ प्रत्ये॑नान्नुदे॒ऽस्मिन् क्षये॒ऽस्मिन् भू॑मिलो॒के यो᳚ऽस्मान् द्वेष्टि॒ यञ्च॑ व॒यं द्वि॒ष्मो विष्णोः॒ क्रमे॒णाऽत्ये॑नान् क्रामा॒मीन्द्रे॑ण दे॒वेन॒ पृत॑ना जयामि॒ त्रैष्टु॑भेन॒ छन्द॑सा पञ्चद॒शेन॒ स्तोमे॑न बृह॒ता साम्ना॑ वषट्का॒रेण॒ वज्रे॑ण - [  ]  ",
  "pada": "अ॒ग्निना᳚ । दे॒वेन॑ । पृत॑नाः । ज॒या॒मि॒ । गा॒य॒त्रेण॑ । छन्द॑सा । त्रि॒वृतेति॑ त्रि - वृता᳚ । स्तोमे॑न । र॒थ॒न्त॒रेणेति॑ रथं - त॒रेण॑ । साम्ना᳚ । व॒ष॒ट्का॒रेणेति॑ वषट् - का॒रेण॑ । वज्रे॑ण । पू॒र्व॒जानिति॑ पूर्व - जान् । भ्रातृ॑व्यान् । अध॑रान् । पा॒द॒या॒मि॒ । अवेति॑ । ए॒ना॒न् । बा॒धे॒ । प्रतीति॑ । ए॒ना॒न् । नु॒दे॒ । अ॒स्मिन्न् । क्षये᳚ । अ॒स्मिन्न् । भू॒मि॒लो॒क इति॑ भूमि - लो॒के । यः । अ॒स्मान् । द्वेष्टि॑ । यम् । च॒ । व॒यम् । द्वि॒ष्मः । विष्णोः᳚ । क्रमे॑ण । अतीति॑ । ए॒ना॒न् । क्रा॒मा॒मि॒ । इन्द्रे॑ण । दे॒वेन॑ । पृत॑नाः । ज॒या॒मि॒ । त्रैष्टु॑भेन । छन्द॑सा । प॒ञ्च॒द॒शेनेति॑ पञ्च - द॒शेन॑ । स्तोमे॑न । बृ॒ह॒ता । साम्ना᳚ । व॒ष॒ट्का॒रेणेति॑ वषट् - का॒रेण॑ । वज्रे॑ण । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nयद्ब्रह्मत्वं स्तोमभागैर्द्वितिये तदुदीरितम् ।\nअथ तृतीयानुवाके विष्ण्वतिक्रमा उच्यन्ते । कल्पः — “अग्निना देवेन पृतना जयामीति विष्ण्वतिक्रमान्” इति । प्रथममन्त्रपाठस्तु ---\nअग्निना देवेनेति । देवश्छन्दः स्तोमः साम वज्रश्चेत्येतानि परकीयां पृतनामभिभवितुं साधनानि । पृतना जित्वा भ्रातृव्यानधरान्वादयामि । त्रिविधा हि भ्रातृव्याः पूर्वजाः सहजा अपरजाश्चेति । पितृपितामहादिष्वप्यनुवर्तमानाः पूर्वजाः ।\nसपत्नमातृजाः सहजाः । इदानीमेव स्वकार्यघातिनोऽपरजाः । तेषु त्रिविधेषु मध्ये ये पूर्वजास्ताञ्शत्रूनन्तो नीचा यथा भवन्ति तथा संपादयामि । संपाद्य चैतानवायाधे येनावमता यथा भवन्ति तेन तथा शृङ्खलादिना बाधं करोमि । कृत्वा चैनान्प्तिनुदे प्रत्येकं विनाशयामि । किंचास्मिन्क्षये मदीये निवासगृहे । अथवा किमनेन संकोचेनास्मिन्भूमिलोके सर्वस्मिन्यो भ्रातृव्योऽस्मानुदासीनानपि द्वेष्टि । यं च भ्रातृव्यमुदासीनमपि वयं द्विष्मः । एतान्सर्वान्विद्वेषिणो विष्णु रूपस्य यजमानस्य मम क्रमेण पादविन्यासेनातिक्रमामि लङ्वयामि । द्वितीयमन्त्रपाठस्तु —\nइन्द्रेण देवेनेति । अत्र भ्रातृव्यानधरान्पादयामीत्यादिकमनुषज्य पूर्ववद्व्याख्येयम् । तृतीयमन्त्रपाठस्तु —\nविश्वेभिर्देवेभिरिति । अत्रापि भ्रातृव्यानधरान्पादयामीत्यादिकमनुषज्य व्याख्येयम् । त्रिवृदादिस्तोमानां रथंतरादिसाम्नां च स्वरूपं समिधमातिष्ठेत्यनुवाके दर्शितम् ।\nकल्पः — “इन्द्रेण सयुजो वयमित्याहवनीयमुपतिष्ठते” इति । पाठस्तु---\nइन्द्रेणेति । पृतनामस्मद्विरोधिनीं सेनामात्मन इच्छन्ती पृतन्यतस्याञ्शत्रून्वयं सासह्यामातिशयेन सोढुं शक्ताः स्मः । कीदृशा वयम । इन्द्रेण सयुजः परमैश्वर्ययागादाहवनीय इन्द्रस्तेन सह युज्यन्ते युक्ता भवन्तीति सयुजः । वृत्राणि शत्रूनप्रत्यस्मान्प्रति प्रतिकूलत्वं यथा नास्ति तथा घ्नन्तो वधं कुर्वन्तः । हेऽग्ने ते त्वतीयं यत्तेजः कान्तिरूपं तेनाहमपि कान्तिमान्भूयासम् । वर्चो बलम् । हरो रश्मिरूपं तेजः । अत्र विनियोगसंग्रहः —\nयजमानोऽग्निनेन्द्रेण विश्वेभिर्विष्ण्वतिक्रमान् ।\nक्रामत्युत्तरयोर्भ्रातृव्यानित्याद्यनुषज्यते ॥\nइन्द्रे पूर्वाग्न्युपस्थानं मन्त्राश्चत्वार ईरिताः ।\nएते मन्त्रा उरु हि राजेत्यनुवाकात्पूर्वं द्रष्टव्याः ॥\nइति श्रीमत्सायणाचार्यविरचिते माधवीये वेदार्थप्रकाशे कृष्ण-यजुर्वेदीयतैत्तिरीयसंहिताभाष्ये तृतीयकाण्डे पञ्चमप्रपाठके\nतृतीयोऽनुवाकः ॥ ३ ॥\n"
}