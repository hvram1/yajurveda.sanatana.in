{
  "id": "TS 1.4.18.1",
  "classification": {
    "kanda": "1",
    "prasna": "4",
    "anuvaka": "18",
    "panchasat": "1"
  },
  "header": "TS 1.4.18.1",
  "panchasatInfo": " 19 ",
  "padaCount": 29,
  "samhita": "इन्द्र॑ मरुत्व इ॒ह पा॑हि॒ सोमं॒ ॅयथा॑ शार्या॒ते अपि॑बः सु॒तस्य॑ । तव॒ प्रणी॑ती॒ तव॑ शूर॒ शर्म॒न्ना-वि॑वासन्ति क॒वयः॑ सुय॒ज्ञाः ॥ उ॒प॒या॒मगृ॑हीतो॒-ऽसीन्द्रा॑य त्वा म॒रुत्व॑त ए॒ष ते॒ योनि॒रिन्द्रा॑य त्वा म॒रुत्व॑ते ॥",
  "pada": "इन्द्र॑ । म॒रु॒त्वः॒ । इ॒ह । पा॒हि॒ । सोम᳚म् । यथा᳚ । शा॒र्या॒ते । अपि॑बः । सु॒तस्य॑ ।  । तव॑ । प्रणी॒तीति॒ प्र - नी॒ती॒ । तव॑ । शू॒र॒ । शर्मन्न्॑ । एति॑ । वि॒वा॒स॒न्ति॒ । क॒वयः॑ । सु॒य॒ज्ञा इति॑ सु - य॒ज्ञाः ।  । उ॒प॒या॒मगृ॑हीत॒ इत्यु॑पया॒म - गृ॒ही॒तः॒ । अ॒सि॒ । इन्द्रा॑य । त्वा॒ । म॒रुत्व॑ते । ए॒षः । ते॒ । योनिः॑ । इन्द्रा॑य । त्वा॒ । म॒रुत्व॑ते ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n",
  "bhattaBhashya": "\n\n\nपूर्ववड्ग्रहणं सादनं च ॥\n\nइति चतुर्थेष्टादशोनुवाकः ॥\n"
}