{
  "id": "TS 1.8.8.1",
  "classification": {
    "kanda": "1",
    "prasna": "8",
    "anuvaka": "8",
    "panchasat": "1"
  },
  "header": "TS 1.8.8.1",
  "panchasatInfo": " 14",
  "padaCount": 58,
  "samhita": "धा॒त्रे पु॑रो॒डाशं॒ द्वाद॑शकपालं॒ निर्व॑प॒त्यनु॑मत्यै च॒रुꣳ रा॒कायै॑ च॒रुꣳ सि॑नीवा॒ल्यै च॒रुं कु॒ह्वै॑ च॒रुं मि॑थु॒नौ गावौ॒ दक्षि॑णा ऽऽग्नावैष्ण॒व-मेका॑दशकपालं॒ निर्व॑पत्यैन्द्रावैष्ण॒व-मेका॑दशकपालं ॅवैष्ण॒वं त्रि॑कपा॒लं ॅवा॑म॒नो व॒ही दक्षि॑णा-ऽग्नीषो॒मीय॒-मेका॑दशकपालं॒ निर्व॑पतीन्द्रासो॒मीय॒- मेका॑दशकपालꣳ सौ॒म्यं च॒रुं ब॒भ्रुर् दक्षि॑णा सोमापौ॒ष्णं च॒रुं निर्व॑पत्यैन्द्रा पौ॒ष्णं च॒रुं पौ॒ष्णं च॒रुꣳ श्या॒मो दक्षि॑णा वैश्वान॒रं द्वाद॑शकपालं॒ निर् ( ) व॑पति॒ हिर॑ण्यं॒ दक्षि॑णा वारु॒णं ॅय॑व॒मयं॑ च॒रुमश्वो॒ दक्षि॑णा ॥",
  "pada": "धा॒त्रे । पु॒रो॒डाश᳚म् । द्वाद॑शकपाल॒मिति॒ द्वाद॑श - क॒पा॒ल॒म् । निरिति॑ । व॒प॒ति॒ । अनु॑मत्या॒ इत्यनु॑ - म॒त्यै॒ । च॒रुम् । रा॒कायै᳚ । च॒रुम् । सि॒नी॒वा॒ल्यै । च॒रुम् । कु॒ह्वै᳚ । च॒रुम् । मि॒थु॒नौ । गावौ᳚ । दक्षि॑णा । आ॒ग्ना॒वै॒ष्ण॒वमित्या᳚ग्ना -वै॒ष्ण॒वम् । एका॑दशकपाल॒मित्येका॑दश - क॒पा॒ल॒म् । निरिति॑ । व॒प॒ति॒ । ऐ॒न्द्रा॒वै॒ष्ण॒वमित्यै᳚न्द्रा - वै॒ष्ण॒वम् । एका॑दशकपाल॒मित्येका॑दश - क॒पा॒ल॒म् । वै॒ष्ण॒वम् । त्रि॒क॒पा॒लमिति॑ त्रि - क॒पा॒लम् । वा॒म॒नः । व॒ही । दक्षि॑णा । अ॒ग्नी॒षो॒मीय॒मित्य॑ग्नी - सो॒मीय᳚म् । एका॑दशकपाल॒मित्येका॑दश - क॒पा॒ल॒म् । निरिति॑ । व॒प॒ति॒ । इ॒न्द्रा॒सो॒मीय॒मिती᳚न्द्रा - सो॒मीय᳚म् । एका॑दशकपाल॒मित्येका॑दश - क॒पा॒ल॒म् । सौ॒म्यम् । च॒रुम् । ब॒भ्रुः । दक्षि॑णा । सो॒मा॒पौ॒ष्णमिति॑ सोमा - पौ॒ष्णम् । च॒रुम् । निरिति॑ । व॒प॒ति॒ । ऐ॒न्द्रा॒पौ॒ष्णमित्यै᳚न्द्रा - पौ॒ष्णम् । च॒रुम् । पौ॒ष्णम् । च॒रुम् । श्या॒मः । दक्षि॑णा । वै॒श्वा॒न॒रम् । द्वाद॑शकपाल॒मिति॒ द्वाद॑श-क॒पा॒ल॒म् । निरिति॑ ( ) । व॒प॒ति॒ । हिर॑ण्यम् । दक्षि॑णा । वा॒रु॒णम् । य॒व॒मय॒मिति॑ यव - मय᳚म् । च॒रुम् । अश्वः॑ । दक्षि॑णा ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n",
  "bhattaBhashya": "\n\n\n2अथ त्रिहविष्काणि त्रीणि कर्माणि भवन्ति, तानि विदधाति - आग्नावैष्णवमेकादशकपालं निर्वपतीत्यादि ॥ आग्नावैष्णवमैन्द्रावैष्णवमिति 'देवताद्वन्द्वे च' इत्यानङ्, उभयपदवृद्धिश्च । वैष्णवस्त्रिकपालस्तृतीयः । 'वीर्यं वा अग्निः' इत्यादि ब्राह्मणम् । अत्र वांअनो वही दक्षिणा अनुब्राह्मणवशात् ऋषभ इति गम्यते ॥\n\n3अथ द्वितीयम् - अग्नीषोमीयमित्यादि ॥ 'ईदग्नेस्सोमवरुणयोः' इतीकारः, 'अग्नेस्तुत्स्तोमसोमाः' इति षत्वम्, 'द्यावापृथिवीशुनासीर' इति छः । इन्द्रासोमीयम् । छान्दसश्छः, पूर्ववदानङ् । सौम्यश्चरुस्तृतीयः । 'सोमाट्ट्यण्' । 'अग्निः प्रजानां प्रजनयिता' इत्यादि ब्राह्मणम् । बभ्रुः श्यामकपिलो गौर्दक्षिणा ॥\n\n4अथ तृतीयम् - सोमापौष्णमित्यादि ॥ पूर्ववदानङ्, उभयपदवृद्धिश्च । पौष्णश्चरुस्तृतीयः । अत्र श्यामो गौर्दक्षिणा ॥\n\n5अथ तदानीमेव कर्तव्यं यागं विदधाति - वैश्वानरं द्वादशकपालमिति ॥ तत्र हिरण्यं दक्षिणा ॥\n\n6अथ तदानीमेव वारुणं यवमयं चरुं निर्वपति । अत्राश्वो दक्षिणा ॥\n\nइत्यष्टमे अष्टमोनुवाकः ॥\n"
}