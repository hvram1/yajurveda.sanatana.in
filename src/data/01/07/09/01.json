{
  "id": "TS 1.7.9.1",
  "classification": {
    "kanda": "1",
    "prasna": "7",
    "anuvaka": "9",
    "panchasat": "1"
  },
  "header": "TS 1.7.9.1",
  "panchasatInfo": " 38",
  "padaCount": 50,
  "samhita": "क्ष॒त्रस्योलꣳ॑मसि क्ष॒त्रस्य॒ योनि॑रसि॒ जाय॒ एहि॒ सुवो॒ रोहा॑व॒ रोहा॑व॒ हि सुव॑र॒हं ना॑वु॒भयोः॒ सुवो॑ रोक्ष्यामि॒ वाज॑श्च प्रस॒वश्चा॑पि॒जश्च॒ क्रतु॑श्च॒ सुव॑श्च मू॒र्द्धा च॒ व्यश्ञ्नि॑यश्चाऽऽन्त्याय॒न श्चान्त्य॑श्च भौव॒नश्च॒ भुव॑न॒श्चाधि॑पतिश्च । आयु॑र् य॒ज्ञेन॑ कल्पतां प्रा॒णो य॒ज्ञेन॑ कल्पतामपा॒नो - [ ]",
  "pada": "क्ष॒त्रस्य॑ । उल्ब᳚म् । अ॒सि॒ । क्ष॒त्रस्य॑ । योनिः॑ । अ॒सि॒ । जाये᳚ । एति॑ । इ॒हि॒ । सुवः॑ । रोहा॑व । रोहा॑व । हि । सुवः॑ । अ॒हम् । नौ॒ । उ॒भयोः᳚ । सुवः॑ । रो॒क्ष्या॒मि॒ । वाजः॑ । च॒ । प्र॒स॒व इति॑ प्र - स॒वः । च॒ । अ॒पि॒ज इत्य॑पि- जः । च॒ । क्रतुः॑ । च॒ । सुवः॑ । च॒ । मू॒र्द्धा । च॒ । व्यश्ञि॑य॒ इति॑ वि - अश्ञि॑यः । च॒ । आ॒न्त्या॒य॒नः । च॒ । अन्त्यः॑ । च॒ । भौ॒व॒नः । च॒ । भुव॑नः । च॒ । अधि॑पति॒रित्यधि॑ - प॒तिः॒ । च॒ ।  । आयुः॑ । य॒ज्ञेन॑ । क॒ल्प॒ता॒म् । प्रा॒ण इति॑ प्र - अ॒नः । य॒ज्ञेन॑ । क॒ल्प॒ता॒म् । अ॒पा॒न इत्य॑प - अ॒नः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  },
  "sayanaBhashya": "\n\nक्षत्रस्येति। कल्पः — “अथ यजमानं तार्प्यं परिधापयति क्षत्त्रस्योल्बमसीति दर्भमयं पत्नीम्” इति। घृताक्तं वस्त्रं तार्प्यम्। क्षत्त्रस्य राजस्थानीयस्य यजमानस्य गर्भत्वेनोपचर्य-माणस्योल्बमावरणमसि। उल्बवृतो गर्भ इति छन्दोगा आमनन्ति। हे दर्भमय पट क्षत्त्रस्य राजमहिषीस्थानीयस्य पत्नीशरीरस्य योनिरसि शीतनिवारणका-रणमसि।\nतदेतत्परिधानद्वयं विधत्ते - “तार्प्यं यजमानं परिधापयति। यज्ञो वै तार्प्यम्। यज्ञेनैवैन समर्धयति। दर्भमयं परिधापयति। पवित्रं वै दर्भाः। पुनात्येवैनम्। वाजं वा एषोऽवरुरुत्सते। यो वाजपेयेन यजते। ओषधयः खलु वै वाजः। यद्दर्भमयं परिधापयति” (१) वाजस्यावरुद्ध्यै” (ब्रा॰ का॰ १ प्र॰ ३ अ॰ ७) इति।\nतार्प्यस्य यज्ञसाधनत्वाद्यज्ञत्वम्। एवं पत्नीदेहम्। वाजपेययाजिनोऽन्नाव-रोधकामिन ओषधिरूपदर्भमयेनान्नमवरुद्धं भवति।\nजाय एहीति। कल्पः — “अथ जायमानमन्त्रयते जाय एहि सुवो रोहावोति, रोहाव हि सुवरितीतरा प्रत्याहाहं नावुभयोः सुवो रोक्ष्यामीति यजमानः” इति।\nस्पष्टार्थो मन्त्रः।\nएहीत्याह्वानस्य तात्पर्यमाह - ‘जाय एहि सुवो रोहावेत्याह। पत्निया एवैष यज्ञस्यान्वारम्भोऽनवच्छित्त्यै’ (ब्रा॰ का॰ १ प्र॰ ३ अ॰ ७) इति।\nआह्वानेन यजमानस्य यज्ञारम्भमनु पत्न्या अपि यज्ञारम्भे सति यज्ञोऽनव च्छिन्नो भवति।\nपूर्वमन्त्रैः स्वर्गत्वेन निरूपितस्याऽऽरोहणीयस्य यूपस्य चोदकप्राप्तं परिमाणमपवदितुं परिमाणान्तरं विधत्ते - ‘सप्तदशारत्निर्यूपो भवति। सप्तदशः प्रजापतिः। प्रजापतेराप्त्यै’ (ब्रा॰ का॰ १ प्र॰ ३ अ॰ ७) इति।\nचतुर्विंशत्यङ्गुलीपरिमितोऽरत्निः। सप्तदशसंख्याका अरत्नयः परिमाणं यस्य यूपस्येति विग्रहः।\nअन्यद्गुणद्वयं विधत्ते – ‘तूपरश्चतुरश्रिर्भवति’ (ब्रा॰ का॰ १ प्र॰ ३ अ॰ ७) इति।\nइतेरषां यूपानामग्रे शृङ्गस्थानीयः काष्ठशेषोऽणीयांश्चषालप्रतिमोकायाव-शेष्यते, सोऽस्य नास्तीति तूपरत्वम्। अष्टाश्रित्वमपवदितुं चतुरश्रित्वम्।\nचषालनामकस्य यूपकटकस्य दारुमयत्वापवादाय विधत्ते - ‘गौधूमं चषालम्। न वा एते व्रीहयो न यवाः। यद्गोधूमाः (२)। एवमिव हि प्रजापतिः समृद्ध्यै। अथो अमुमेवास्मै लोकमन्नवन्तं करोति’ (ब्रा॰ का॰ १ प्र॰ ३ अ॰ ७) इति।\nगौधूमं कुर्यादिति शेषः। यथा व्रीहिभ्यो यवेभ्यश्च गोधूमानां लोके प्रश-स्तत्वमेवमेवान्येभ्यो देवेभ्यः प्रशस्तः प्रजापतिः। किंच गोधूमसंपत्त्या स्वर्गोऽन्नवान्भवति।\nयूपस्य वेष्टनं विधत्ते - “वासोभिर्वेष्टयति। एष वै यजमानः। यद्यूपः सर्वदेवत्यं वासः। सर्वाभि-रेवैनं देवताभिः समर्धयति। अथो आक्रमणमेव तत्सेतुं यजमानः कुरुते सुवर्गस्य लोकस्य समष्ट्यै” (ब्रा॰ का॰ १ प्र॰ ३ अ॰ ७) इति।\nवाससां संख्यामापस्तम्ब आह – “रशनाकाले सप्तदशभिर्वासोभिर्यूपं वेष्टयति” इति।\nवाससां सर्वदेवत्यत्वमग्नेस्तूषाधानमित्यादौ सौमिकदीक्षाप्रकरणे विस्पष्टम्। आक्रमणं स्वर्गारोहणं सोपानसदृशम्।\nकल्पः – ‘आहवनीये जुहोत्यन्वारब्धे यजमाने वाजश्च प्रसवश्चेति द्वादश स्रुवाहुतीः’ इति।\nपाठस्तु – वाजश्चेति। वाजादयः सर्वे मम सन्त्विति शेषः। वाजोऽन्नं, प्रसवस्तस्यो-त्पत्तिः। अपिजस्तस्यैव पुनः पुनरुत्पत्तिः। क्रतुः संकल्पो भोगादिविषयो यागो वा। सुवस्तस्यैवोत्पत्तौ हेतुरादित्यः। अथवा वाजादयश्चैत्रादिमासानां नामविशेषाः। तदानीं सर्वे ते प्रीणन्त्विति वाक्यशेषः। चकाराः परस्परसमु-च्चयार्था अनुक्तकालादिदेवतासमुच्चयार्था वा।\nविधत्ते - ‘द्वावश वाजप्रसवीयानि जुहोति (३)। द्वादश मासाः संवत्सरः। संवत्सरमेव प्रीणाति। अथो संवत्सरमेवास्मा उपदधाति। सुवर्गस्य लोकस्य समष्ट्यै’ (ब्रा॰ का॰ १ प्र॰ ३ अ॰ ७) इति।\nवाजशब्दप्रसवशब्दौ येषु कर्मसु मन्त्रत्वेन श्रूयेते तानि कर्माणि वाजप्रसवी-यानि। अन्नोत्पत्तिहेतुत्वाद्वा वाजप्रसवीयत्वम्। न केवलमनेन होमेन संवत्स-रदेवतायाः प्रीतिः, किंत्वस्य यजमानस्य स्वार्गप्राप्तये संवत्सरदेवतां निःश्रेणि-वदुपधानमाधारमपि करोति।\nकल्पः — तं दशभिः कल्पै रोहत्यायुर्यज्ञेन कल्पतामिति’ इति।\nतं यूपम्। कल्पैः कल्पशब्दोपेतैः।\nपाठस्तु - आयुर्यज्ञेति। आत्मा जीवः। यज्ञेन यज्ञसंबन्धिना यूपारोहणेन। आयुरादयः स्वस्वप्रयोजनसमर्था भवन्तु।\nविधत्ते - ‘दशभिः कल्पै रोहति। नव वै पुरुषे प्राणाः।नाभिर्दशमी। प्राणानेव यथास्थानं कल्पयित्वा। सुवर्गं लोकमेति। एतावद्वै पुरुषस्य स्वम् (४)। यावत्प्राणाः। यावदेवास्यास्ति। तेन सह सुवर्गं लोकमेति’ (ब्रा॰ का॰ १ प्र॰ ३ अ॰ ७) इति।\nअन्यत्र सप्त वै शीर्षण्याः प्राणा द्वाववाञ्चाविति श्रुतत्वादिहापि छिद्राभि-प्रायः प्राणशब्दः। अनेन कल्पमन्त्रपाठेन प्राणापानचक्षुःश्रोत्रादीन्प्राणान्स्व-स्वस्थाने स्थापयित्वा तैस्तदीयस्थानैः सह स्वर्गं प्राप्तो भवति।\nसुवर्देवानिति। कल्पः – ‘बाहू उद्गृह्णाति सुवर्देवा अगन्मामृता अभूम प्रजापतेः प्रजा अभूमेति’ इति।\nउद्गृहीताभ्यां बाहुभ्यां स्वर्गप्राप्तिमभिनयता यजमानेनेदमुच्यते वयं स्व-र्गावस्थितदेवान्प्रत्यगन्म प्राप्ताः स्मः। प्राप्य चामृता देवा अभूम। अतः प्रजा-पतेः प्रीतिविषयाः प्रजा अस्मिन्भूलोके यज्ञानुष्ठानपरा अभूम।\nमन्त्रस्य त्रीन्भागान्पृथग्व्याचष्टे - ‘सुवर्देवा अगन्मेत्याह। सुवर्गमेव लोकमेति। अमृता अभूमेत्याह। अमृतमिव हि सुवर्गो लोकः। प्रजापतेः प्रजा अभूमेत्याह। प्राजापत्यो वा अयं लोकः। अस्मादेव तेन लोकान्नैति’ (ब्रा॰ का॰ १ प्र॰ ३ अ॰ ७) इति।\nतेन तृतीयभागपाठेन भूलोकात्सर्वात्मना निर्गतो न भवति।\nअपा० ७अनु०९] कृष्णयजुर्वेदीयतैत्तिरीयसंहिता।। ७८३ ( वाजपेयविषययूपारोहणाभिधानम् )\nसमहमिति । कल्प:-\" अथेमं लोकं प्रत्यवेक्षते समह प्रजया सं मया प्रजा समह रायस्पोषेण सं मया रायस्पोष इति \" इति ।\nसंगतोऽस्मि संगम्यतामिति यथायोगमध्याहर्तव्यम् । आशी परत्वेन व्याचष्टे\n\" समहं प्रजया सं मया पजेत्याह । आशिषमेवैतामाशास्ते ” [बा. का० १ प्र० ३ अ० ७ ] इति ।\nअनायेति । कल्प:-\" तमेवमासपुटैन्ति अन्नाय त्वेति पुरस्तादध्वर्युः,\nअन्नाधाय त्वेति दक्षिणतो ब्रह्मा, वाजाय त्वेति पश्चाद्धोता, वाजजित्यायै त्वेत्युत्तरत उद्गाता ” इति । ऊषखननपांसव आसास्तानश्वत्थपत्रैः पुटीकृत्य तैरासपुटैयूपादवरोहन्तं यजमानं हन्युः। अत एवाऽऽपस्तम्ब आह “ तमाश्वत्थैरासपुटैरूषपुटैरुभयैवी वैश्याः प्रतिदिशमर्पयन्ति महत्विजो वा दीर्घवंशेषु प्रवध्य ” इति । । सामान्येन प्राणिभिर्भोज्यमन्नं, राजामात्यादिभिर्भोज्यमन्नाद्यम् । तत्राप्यपूपादिविशेषो वाजः । तस्य सर्वस्यान्नस्य संपादनं वाजजित्या।\nद्विविधं हनन क्रमेण विधत्ते -\n\"आसपुटैनंन्ति । अन्नं वा इयम् । अन्नाद्येनैवन समर्धयन्ति । ऊन्ति । एते हि साक्षादन्नम् । यदूषाः । साक्षादेवैनमन्नाद्येन समर्धयन्ति' [ बा. का. १ प. ३ अ० ७ ] इति ।\nऊषाणामाधानादिसाधनत्वेन पारलौकिकानं प्रति साक्षात्साधनत्वम् । हनने प्रकारविशेष विधत्ते\n\" पुरस्तात्मत्यञ्च धन्ति ( ६ ) । पुरस्तादि प्रतीचीनमन्नमद्यते ” [ बा. . का० १ प्र० ३ अ० ७ ] इति ।\nहन्यमानस्य पुरतादवस्थितो हन्ता प्रत्यञ्चं स्वाभिमुखं हन्यात् । लोकेऽपि . हि पुरतोऽवस्थितात्पात्रात्समादाय स्वाभिमुखं तदन्नमद्यते ।\nएतदापस्तम्बेन स्पष्टीकृतम्-\" मुखतोऽभिन्नन्ति हन्तारं हन्तारमभिपयावर्तते \" इति ।\nताडयमानं प्रदेश विधत्ते--- \"शीर्षतो भन्ति । शीर्षतो यन्नमद्यते” [बा० का० १ ०३ अ०७] इति । चतुर्दिक्षु हननं विधत्ते--\n“दिग्भ्यो घ्नन्ति । दिग्भ्य एवास्मा अन्नाद्यमवरुन्धते \" [ बा० का० १ म० ३ अ० ७] इति । अमृतमसीति । कल्प:-\" अत्रास्मै प्रत्यवरोहत आसन्दी निदधाति तस्यां बस्ताजिनमास्तृणाति बस्ताजिने शतमान५ हिरण्यं दक्षिणं पादः हिरण्य उपावरोहयति अमृतमसीति, पुष्टिरसि प्रजननमसीति सव्यं बस्ताजिने ” इति ।\nहे हिरण्य त्वं विनाशरहितमसि । नयग्नौ प्रक्षिप्तमपि हिरण्यं काष्टादिवद्धिनश्यति । हे बस्ताजिन त्वं पुष्टिरास संवत्सरे बह्वपत्योत्पादकत्वात् । एतदेवाभिप्रेत्य प्रजननमसीत्युच्यते ।\nहिरण्येऽवरोहं विधातुं प्रस्तौति.... “ईश्वरो वा एष पराङ्मदधः । यो यूप५ रोहति ॥ [ बा० का० १ प्र० ३ अ० ७ ] इति ।\nयूपमारूढो यजमानः पराभूलोकाद्विमुखः प्रदघः पदग्धुं स्वात्मानं विनाशयितुमीश्वरः समर्थों भवति । अथवा पदघः प्रकर्षण गन्तुमीश्वरो न पुनरावर्तत इत्यर्थः।\nविधत्ते--\n\" हिरण्यमध्यवरोहति । अमृतं वै हिरण्यम् । अमृत५ सुवर्गो लोकः । अमृत एव सुवर्गे लोके प्रतितिष्ठति\" [बा० का० १ प्र० ३ अ० ७] इति । हिरण्यस्य परिमाणं विधत्ते\n“ शतमानं भवति । शतायुः पुरुषः शतेन्द्रियः । आयुष्येवेन्द्रिये प्रतिति ष्ठति ॥ [ ब्रा० का. १ प्र० ३ अ०७] इति ।\nमानशब्देन पणस्य विंशो भागोऽभिधीयते । ततः पञ्चपणपरिमितमित्युक्तं भवति । शतसंख्याकाः संवत्सराः पुरुषस्याऽऽयुः । दशानां ज्ञानकर्मेन्द्रियाणां मध्ये चक्षुरादीन्द्रियस्यैकैकस्य दशसु नाडीषु वृत्तिभेदेन शतेन्द्रियत्वम् ।\nबस्ताजिने वामपादनक्षेपं विधातुं प्रस्तौति-- .\n\" पुष्टयै वा एतद्रूपम् । यदजा । त्रिः संवत्सरस्यान्यान्पशून्पारमजायते \"\n[ब्रा० का० १ प्र० ३ अ० ७ ] इति । संवत्सरे सत्प्रसवोपेतानन्यान्गवादिपशून्परित्यज्य संवत्सरे त्रिरपत्यानि प्रसूतेऽतोऽस्याः पुष्टिरूपत्वम् ।\nविधत्ते. \" बस्ताजिनमध्यवरोहति । पुष्टयामेव प्रजनने प्रतितिष्ठति (७) \" [ब्रा० का० १ १०३ अ० ७] इति ।\nअत्र विनियोगसंग्रहः\n\"क्षत्र ताप्यं क्षत्र दाभ्यं परिधत्तोऽत्र दंपती । जाये स्वाम्याह्वयेद्भायाँ रोहा तं प्रतिवक्ति सा ॥ १ ॥ अहं स्वाम्याह वाजश्च जुहुयावादशाऽऽहुतीः । आयुर्दशभिरारोहेत्स्वयं बाहूद्ग्रहः सुवः॥ २ ॥ से भुवं प्रेक्षतेऽन्नाय चतुर्भिस्तु महत्विजः । दिग्भ्यो नन्त्यासपुटकैरमपुष्टिद्वयात्पदे । स्वर्णबस्तत्वचोर्दद्यात्पञ्चविंशत्त्विहोदिताः ॥ ३ ॥” इति । ..\nअथ मीमांसा । . दशमाध्यायस्य चतुर्थपादे चिन्तितम्- \"ताय॑महतववस्य बाधकं स्यान वानमः ।\nगुंबाच्छादनकायक्यादयोग्यत्वात्समुच्चयः ” । महावते अयते--\" ताप्य यजमानः परिधत्ते दर्भमयं पत्नी \" इति । प्रकृतौ \" अहतं वासः परिधत्ते \" इति घृताक्तं वस ताप्पमित्युच्यते । ताभ्यां तापदर्भमयाभ्यां दंपत्योरहतं वस्त्र बाध्यते । कुतः । परिधत्त इत्यनेन प्रकृतिलिङ्गन गुह्याच्छादनलक्षणस्य कार्यस्यैकत्वावगमात् । मैवम् । ताप्Hदर्भमययोर्गुयमाच्छादयितुमयोग्यत्वात् । परिधानं त्वत्रोपरितनं प्रावरणम् । तत्कार्यभेदात्समुच्चयः। तृतीयाध्यायस्य प्रथमपादे चिन्तितम्\n\" भवेत्सप्तदशारनिर्वाजपेयस्य यूपकः। उन्मानं द्रव्यगं वाजपेयस्याङ्गं पशोरुत ॥\nआनन्तर्यात्प्रकरणात्कर्माङ्ग पोडशिन्यदः । अपात्रे खादिरेऽग्रे संयुज्यान्वेति कर्मणा ॥ यूपहारा पशोरङ्ग पशुद्वारा च कर्मणः ।\nसौमिकत्वाद्वाजपेये यूपो नास्ति पशं विना ॥१] बाजपेयप्रकरणे श्रूयते--\" सनदशानिर्वाजपेयस्य यूपो भवति\" इति । अत्र यूपद्रव्यगत सप्तदशारनिशब्दोदितं यदूर्ध्वमानं तद्वाजपेयकर्मणोऽहं, सप्तदशारनिशब्दवाजपेयशब्दयोरानन्तर्यात् । प्रकरणं चैवमनुगृह्यते । यदि कर्मणः साक्षादूर्ध्वमानं न संभवेत्तर्हि वाजपेयगतं खादिरपूर्वं यत्वोडशिपावं तस्मिन्नद् उन्मानं संबध्य तद्द्वारा कर्मणान्वेतीति प्राप्ते ब्रूमः--सप्तदशारनिषूप इति सामानाधिकरण्याापन साक्षात्सबध्यते । तस्य च यूपस्य पश्वदङ्गत्वादुन्मानं यूपदारा पशोरङ्गं भवति । तस्थापि पशोर्वाजपेयाङ्गत्वात्पशुद्वारा कर्मणोऽङ्गम् । यद्यपि बाजपेययूप शब्दयोरानन्तर्यमस्ति तथाऽपि वाजपेयस्य सोमयागतया साक्षायूपसंबन्धाभावात्पशुव्यवधानमभ्युपेयम् । वाजपेयस्येति षष्ठ्याः संबन्धमाबवाचित्वेन व्यवहितसंबन्धमप्यसावभिधत्ते, देवदत्तस्य नप्तेति प्रयोगवत् । यत्सप्तदशारनिवाजपेयशब्दयोरानन्तयं यच्च प्रकरणं तदुभयं न विरुद्धं, पश्वङ्गत्वेऽप्यन्ततो बाजपेयाङ्गत्वाङ्गीकारात् । किंच पूर्वपक्षे यूपशब्देन षोडशिपात्रं लक्षणीयम् । सिद्धान्ते तु नासौ दोषः।\nतत्रैवाष्टमपादे चिन्तितम्\n“ वाचयेत्स्वामिनं ज्ञाज्ञौ वाचनीया श एव' वा ।\nअविशेषादुभी ज्ञस्य स्वामित्वादाचयेदम् ॥\" वाजपेये श्रूयते-\" क्लुप्तीर्यजमानं वाचयति ” इति । आयुर्यज्ञेन कल्पता- ५ मित्यादयो मन्त्राः क्लप्तयः । तत्र मन्त्रताभिज्ञमनभिज्ञं चोभावपि वाचयेत् , विद्वांस वाचदित्येवं विशेषस्याश्रवणात्। अनभिज्ञं तदैव शिक्षयित्वाऽपि वाचयितुं शक्यत्वादिति चेन्मैवम् । अध्ययनविधिबलाधीतवेदस्य विदितवेदार्थस्यैव यजमानत्वात् । तस्मादभिज्ञमेव वाचयेत् ॥\nइति श्रीमत्सायणाचार्यविरचित माधवीये वेदार्थप्रकाशे रुष्णयजुर्वेदीयतैत्तिरीयसंहिताभाष्ये प्रथमकाण्डे सप्तमप्रपाटके नवमोऽनुवाकः ॥९॥\n",
  "bhattaBhashya": "\n\n\n2दर्भमयं पत्नीं - क्षत्रस्येति ॥ क्षत्रस्य धनस्य योनिः कारणमसि । दर्भमूलत्वाद्धनसाधनानां कर्मणाम् ॥\n\n3जायामामन्त्रयते - जाये इति ॥ हे जाये एह्यागच्छ सुवः स्वर्गं स्वर्गहेतुं निश्रेणिं रोहाव त्वञ्चाहञ्च किं रोहावेति । 'चादिलोपे विभाषा' इति तिङन्तस्य निघातप्रतिषेधः । 'स्वरो रोहतौ छन्दसि' इत्युत्वम् ॥\n\n4जाया पतिभ्यामा[पतिं प्रत्या]ह - रोहाव इति ॥ एवं भवत्या[त्वा] रोहाव सुवरावाम् । हिशब्दो यस्मादर्थे । यस्मात्सुवः तस्माद्रोहाव इति । अपदात्परत्वान्न निहन्यते, हियोगाच्च ॥\n\n5यजमान आह - अहमिति ॥ तर्हि नौ आवयोरुभयोरहं सुवो रोक्ष्यामि । पूर्ववदुत्वम् ॥\n\n6वाजप्रसवीया द्वादश स्रुवाहुतीर्जुहोति - वाजश्चेत्यादि ॥ प्राजापत्यास्सर्वाः ; तस्य सर्वमयत्वात् । वाजोन्नम् । प्रसवस्तस्योत्पत्तिः अनुज्ञा वा । थाथादिनोत्तरपदान्तोदात्तत्वम् । अपिजः तस्यैव पुनःपुनरुत्पत्तिः । 'अन्येषामपि दृश्यते' इति डः । क्रतुस्सङ्कल्पः भोगादिविषयः, यागो वा । सुवरादित्यः तस्योत्पत्तौ हेतुः । मूर्धा अहः ; प्रथमोपलब्धेः प्राधान्यात् । व्यश्नियः रात्रिः विविधमन्नं व्याप्तिर्वा व्यश्नः तत्र साधुः व्यश्नियः सर्वपरिणामहेतुत्वात् । आन्त्यायनः मासः, रविगत्योः अन्ते भवे अयने अन्त्ये ; तयोरपत्यस्थानीयत्वात् । संवत्सरो वा अन्त्यः ; सर्वमासान्तभवत्वात् । तस्यापत्यस्थानीयो मास आन्त्यायनः । नडादिर्द्रष्टव्यः । अन्तशब्दाद्वा गर्गादियञन्तात् 'यञिञोश्च' इति फक् । अन्त्यस्संवत्सरः मासानामन्ते भवः । भौवनः प्रजापतिः ; भुवनात् विश्वोपादानादुत्त्पन्नत्त्वात् । भवत्यस्माद्विश्वमिति भुवनः । औणादिकः क्युन्प्रत्ययः । आधिपतिः ततोप्यधिको विश्वस्य पतिः विश्वाधिको देवः । एते वाजादयो मम सन्तु इति शेषः ॥\n\n7-16दशभिः कल्पैरोहति - आयुर्यज्ञेनेति ॥ आयुर्जीवनमन्नं वा । तद्यज्ञेनानेन कल्पतां मम सम्पद्यतां यथाश्रुतं भूयात् । प्राणादीनां कल्पनं स्वकार्यकरणसामर्थ्यम् । पदानि व्याख्यातानि । यज्ञस्य कल्पनं अविच्छेदेन प्रवर्तनम् ॥\n\n17आरुह्य बाहू उद्गृह्णाति - सुवरिति ॥ सुवः स्वर्गं देवांश्च तत्रस्थान् सर्वान् अगन्म गतवन्तो वयम् । 'अस्मदो द्वयोश्च' इत्येकस्मिन् बहुवचनम् । अनेन निश्रेण्यारोहेन स्वर्गं देवांश्च प्राप्ता वयमिति । छान्दसो भविष्यति लङ् । अनेनारोहणेन स्वर्गं देवांश्च गमिष्यामो वयमिति । 'आशंसायां भूतवच्च' इति वा भविष्यति भूतप्रत्ययः । सांहितिकौ रुत्वानुनासिकौ । अमृता अमरणा अभूम भविष्यामो वा । 'न ञो जरमर' इत्युत्तरपदाद्युत्तम् । प्रजापतेः सर्वस्य पितुः प्रजा अभूम वयं सम्प्रति प्रजास्सञ्जाताः ; प्रजाकार्यकरत्वात् । पूर्वमप्रजा इति भावः । 'पत्यावैश्वर्ये' इति प्रजापतौ पूर्वपदप्रकृतिस्वरत्वम् ॥\n\n18इमं लोकं प्रत्यवेक्षते - समहमिति ॥ ससाधनां क्रियामुपसर्ग आह । अहं प्रजया अपत्यादिना सङ्गच्छेय । प्रजा मया सञ्जच्छताम् । तथा रायो धनस्य पोषेणाहं सञ्गच्छेय । रायश्च पोषश्च मया सङ्गच्छताम् । रायो विभक्त्युदात्तत्वं सत्वं चोक्तम् ॥\n\n19-22 यजमानमासपुटैर्घ्नन्ति ऋत्विजः - अन्नाय त्वेत्यादिभिः ॥ प्राच्यादिषु अध्वर्युब्रह्महोत्रुद्गातारः । अन्नाय अन्नार्थं अन्नं तव स्यादिति, त्वामहं हन्मीति शेषः । हननं ताडनम् । अन्नाद्यं अन्नादनसामर्थ्यम् । छान्दसो यत् । वाजः सङ्ग्रामसामर्थ्यम् । अन्नमेव वा । वाजयित्या सङ्ग्रामे विजयः । अन्नविजयो वा । छान्दसः क्यप् । व्यत्ययेनान्तोदात्तत्वम् पित्त्वस्य वा तुगर्थत्वात् ॥\n\n23दक्षिणं पादं हिरण्य उपावहरति - अमृतमिति ॥ अमृतममरणहेतुस्त्वमसि ॥\n\n24सयं बस्ताजिने - पुष्टिरिति ॥ पुष्टिः पुष्टिहेतुः असि । प्रजननं प्रजहेतुरसि ॥\n\nइति सप्तमे नवमोनुवाकः ॥\n"
}