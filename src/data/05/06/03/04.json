{
  "id": "TS 5.6.3.4",
  "classification": {
    "kanda": "5",
    "prasna": "6",
    "anuvaka": "3",
    "panchasat": "4"
  },
  "header": "TS 5.6.3.4",
  "panchasatInfo": " 14",
  "padaCount": 48,
  "samhita": "-द्वै रा॑ज॒सूय॑स्य रू॒पं ॅय ए॒वं ॅवि॒द्वान॒ग्निं चि॑नु॒त उ॒भावे॒व लो॒काव॒भि ज॑यति॒ यश्च॑ राज॒सूये॑नेजा॒नस्य॒ यश्चा᳚ग्नि॒चित॒ इन्द्र॑स्य सुषुवा॒णस्य॑ दश॒धेन्द्रि॒यं ॅवी॒र्यं॑ परा॑ऽपत॒त् तद्दे॒वाः सौ᳚त्राम॒ण्या सम॑भरन्थ् सू॒यते॒ वा ए॒ष यो᳚ऽग्निं चि॑नु॒ते᳚ऽग्निं चि॒त्वा सौ᳚त्राम॒ण्या य॑जेतेन्द्रि॒यमे॒व वी॒र्यꣳ॑ स॒भृंत्या॒ऽऽ*त्मन् ध॑त्ते ॥",
  "pada": "वै । रा॒ज॒सूय॒स्येति॑ राज - सूय॑स्य । रू॒पम् । यः । ए॒वम् । वि॒द्वान् । अ॒ग्निम् । चि॒नु॒ते । उ॒भौ । ए॒व । लो॒कौ । अ॒भीति॑ । ज॒य॒ति॒ । यः । च॒ । रा॒ज॒सूये॒नेति॑ राज - सूये॑न । ई॒जा॒नस्य॑ । यः । च॒ । अ॒ग्नि॒चित॒ इत्य॑ग्नि - चितः॑ । इन्द्र॑स्य । सु॒षु॒वा॒णस्य॑ । द॒श॒धेति॑ दश - धा । इ॒न्द्रि॒यम् । वी॒र्य᳚म् । परेति॑ । अ॒प॒त॒त् । तत् । दे॒वाः । सौ॒त्रा॒म॒ण्या । समिति॑ । अ॒भ॒र॒न्न् । सू॒यते᳚ । वै । ए॒षः । यः । अ॒ग्निम् । चि॒नु॒ते । अ॒ग्निम् । चि॒त्वा । सौ॒त्रा॒म॒ण्या । य॒जे॒त॒ । इ॒न्द्रि॒यम् । ए॒व । वी॒र्य᳚म् । सं॒भृत्येति॑ सं - भृत्य॑ । आ॒त्मन्न् । ध॒त्ते॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}