{
  "id": "TS 5.6.5.3",
  "classification": {
    "kanda": "5",
    "prasna": "6",
    "anuvaka": "5",
    "panchasat": "3"
  },
  "header": "TS 5.6.5.3",
  "panchasatInfo": " 22",
  "padaCount": 54,
  "samhita": "तेन॑ लो॒कꣳ स्पृ॑णोति॒ यद् द्वि॒तीये॑ संॅवथ्स॒रे᳚ऽग्निं चि॑नु॒ते᳚ ऽन्तरि॑क्षमे॒व तेन॑ स्पृणोति॒ यत् तृ॒तीये॑ संॅवथ्स॒रे यज॑ते॒ऽमुमे॒व तेन॑ लो॒कꣳ स्पृ॑णोत्ये॒तं ॅवै पर॑ आट्णा॒रः क॒क्षीवाꣳ॑ औशि॒जो वी॒तह॑व्यः श्राय॒सस्त्र॒सद॑स्युः पौरुकु॒थ्स्यः प्र॒जाका॑मा अचिन्वत॒ ततो॒ वै ते स॒हस्रꣳ॑ सहस्रं पु॒त्रान॑विन्दन्त॒ प्रथ॑ते प्र॒जया॑ प॒शुभि॒स्तां मात्रा॑माप्नोति॒ यां तेऽग॑च्छ॒न्॒ य ए॒वं ( ) ॅवि॒द्वाने॒तम॒ग्निं चि॑नु॒ते ॥",
  "pada": "तेन॑ । लो॒कम् । स्पृ॒णो॒ति॒ । यत् । द्वि॒तीये᳚ । सं॒ॅव॒थ्स॒र इति॑ सं - व॒थ्स॒रे । अ॒ग्निम् । चि॒नु॒ते । अ॒न्तरि॑क्षम् । ए॒व । तेन॑ । स्पृ॒णो॒ति॒ । यत् । तृ॒तीये᳚ । सं॒ॅव॒थ्स॒र इति॑ सं - व॒थ्स॒रे । यज॑ते । अ॒मुम् । ए॒व । तेन॑ । लो॒कम् । स्पृ॒णो॒ति॒ । ए॒तम् । वै । परः॑ । आ॒ट्णा॒रः । क॒क्षीवा॒निति॑ क॒क्षी - वा॒न् । औ॒शि॒जः । वी॒तह॑व्य॒ इति॑ वी॒त - ह॒व्यः॒ । श्रा॒य॒सः । त्र॒सद॑स्युः । पौ॒रु॒कु॒थ्स्य इति॑ पौरु - कु॒थ्स्यः । प्र॒जाका॑मा॒ इति॑ प्र॒जा-का॒माः॒ । अ॒चि॒न्व॒त॒ । ततः॑ । वै । ते । स॒हस्रꣳ॑सहस्र॒मिति॑ स॒हस्रं᳚ - स॒ह॒स्र॒म् । पु॒त्रान् । अ॒वि॒न्द॒न्त॒ । प्रथ॑ते । प्र॒जयेति॑ प्र - जया᳚ । प॒शुभि॒रिति॑ प॒शु-भिः॒ । ताम् । मात्रा᳚म् । आ॒प्नो॒ति॒ । याम् । ते । अग॑च्छन्न् । यः । ए॒वम् ( ) । वि॒द्वान् । ए॒तम् । अ॒ग्निम् । चि॒नु॒ते ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}