{
  "id": "TS 5.6.5.2",
  "classification": {
    "kanda": "5",
    "prasna": "6",
    "anuvaka": "5",
    "panchasat": "2"
  },
  "header": "TS 5.6.5.2",
  "panchasatInfo": " 21",
  "padaCount": 50,
  "samhita": "छन्दो॒ यद्-द्वाद॑शकपालो॒ भव॑ति॒ द्वाद॑शाक्षरा॒ जग॑ती वैश्वदे॒वं जाग॑तं तृतीयसव॒नं तृ॑तीयसव॒नमे॒व तेन॑ दाधार॒ जग॑तीं॒ छन्दो॒ यद्-बा॑र्.हस्प॒त्यश्च॒रुर्भव॑ति॒ ब्रह्म॒ वै दे॒वानां॒ बृह॒स्पति॒र्ब्रह्मै॒व तेन॑ दाधार॒ यद्-वै᳚ष्ण॒वस्त्रि॑कपा॒लो भव॑ति य॒ज्ञो वै विष्णु॑र्य॒ज्ञ्मे॒व तेन॑ दाधार॒ यत् तृ॒तीये॑ संॅवथ्स॒रे॑ऽभि॒जिता॒ यज॑ते॒ऽभिजि॑त्यै॒ यथ् सं॑ॅवथ्स॒रमुख्यं॑ बि॒भर्ती॒ममे॒व - [  ]",
  "pada": "छन्दः॑ । यत् । द्वाद॑शकपाल॒ इति॒ द्वाद॑श - क॒पा॒लः॒ । भव॑ति । द्वाद॑शाक्ष॒रेति॒ द्वाद॑श-अ॒क्ष॒रा॒ । जग॑ती । वै॒श्व॒दे॒वमिति॑ वैश्व - दे॒वम् । जाग॑तम् । तृ॒ती॒य॒स॒व॒नमिति॑ तृतीय - स॒व॒नम् । तृ॒ती॒य॒स॒व॒नमिति॑ तृतीय - स॒व॒नम् । ए॒व । तेन॑ । दा॒धा॒र॒ । जग॑तीम् । छन्दः॑ । यत् । बा॒र्.॒ह॒स्प॒त्यः । च॒रुः । भव॑ति । ब्रह्म॑ । वै । दे॒वाना᳚म् । बृह॒स्पतिः॑ । ब्रह्म॑ । ए॒व । तेन॑ । दा॒धा॒र॒ । यत् । वै॒ष्ण॒वः । त्रि॒क॒पा॒ल इति॑ त्रि - क॒पा॒लः । भव॑ति । य॒ज्ञः । वै । विष्णुः॑ । य॒ज्ञम् । ए॒व । तेन॑ । दा॒धा॒र॒ । यत् । तृ॒तीये᳚ । सं॒ॅव॒थ्स॒र इति॑ सं - व॒थ्स॒रे । अ॒भि॒जितेत्य॑भि - जिता᳚ । यज॑ते । अ॒भिजि॑त्या॒ इत्य॒भि - जि॒त्यै॒ । यत् । सं॒ॅव॒थ्स॒रमिति॑ सं - व॒थ्स॒रम् । उख्य᳚म् । बि॒भर्ति॑ । इ॒मम् । ए॒व । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}