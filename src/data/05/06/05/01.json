{
  "id": "TS 5.6.5.1",
  "classification": {
    "kanda": "5",
    "prasna": "6",
    "anuvaka": "5",
    "panchasat": "1"
  },
  "header": "TS 5.6.5.1",
  "panchasatInfo": " 20",
  "padaCount": 50,
  "samhita": "सं॒ॅव॒थ्स॒रमुख्यं॑ भृ॒त्वा द्वि॒तीये॑ संॅवथ्स॒र आ᳚ग्ने॒यम॒ष्टाक॑पालं॒ निर्व॑पेदै॒न्द्र-मेका॑दशकपालं ॅवैश्वदे॒वं द्वाद॑शकपालं बार्.हस्प॒त्यं च॒रुं ॅवै᳚ष्ण॒वं त्रि॑कपा॒लं तृ॒तीये॑ संॅवथ्स॒रे॑ऽभि॒जिता॑ यजेत॒ यद॒ष्टाक॑पालो॒ भव॑त्य॒ष्टाक्ष॑रा गाय॒त्र्या᳚ग्ने॒यं गा॑य॒त्रं प्रा॑तस्सव॒नं प्रा॑तस्सव॒नमे॒व तेन॑ दाधार गाय॒त्रीं छन्दो॒ यदेका॑दशकपालो॒ भव॒त्येका॑दशाक्षरा त्रि॒ष्टुगै॒न्द्रं त्रैष्टु॑भं॒ माद्ध्य॑न्दिनꣳ॒॒ सव॑नं॒ माद्ध्य॑न्दिनमे॒व सव॑नं॒ तेन॑ दाधार त्रि॒ष्टुभं॒ - [  ]",
  "pada": "सं॒ॅव॒थ्स॒रमिति॑ सं - व॒थ्स॒रम् । उख्य᳚म् । भृ॒त्वा । द्वि॒तीये᳚ । सं॒ॅव॒थ्स॒र इति॑ सं - व॒थ्स॒रे । आ॒ग्ने॒यम् । अ॒ष्टाक॑पाल॒मित्य॒ष्टा - क॒पा॒ल॒म् । निरिति॑ । व॒पे॒त् । ऐ॒न्द्रम् । एका॑दशकपाल॒मित्येका॑दश - क॒पा॒ल॒म् । वै॒श्व॒दे॒वमिति॑ वैश्व - दे॒वम् । द्वाद॑शकपाल॒मिति॒ द्वाद॑श - क॒पा॒ल॒म् । बा॒र्.॒ह॒स्प॒त्यम् । च॒रुम् । वै॒ष्ण॒वम् । त्रि॒क॒पा॒लमिति॑ त्रि - क॒पा॒लम् । तृ॒तीये᳚ । सं॒ॅव॒थ्स॒र इति॑ सं - व॒थ्स॒रे । अ॒भि॒जितेत्य॑भि - जिता᳚ । य॒जे॒त॒ । यत् । अ॒ष्टाक॑पाल॒ इत्य॒ष्टा - क॒पा॒लः॒ । भव॑ति । अ॒ष्टाक्ष॒रेत्य॒ष्टा - अ॒क्ष॒रा॒ । गा॒य॒त्री । आ॒ग्ने॒यम् । गा॒य॒त्रम् । प्रा॒त॒स्स॒व॒नमिति॑ प्रातः - स॒व॒नम् । प्रा॒त॒स्स॒व॒नमिति॑ प्रातः-स॒व॒नम् । ए॒व । तेन॑ । दा॒धा॒र॒ । गा॒य॒त्रीम् । छन्दः॑ । यत् । एका॑दशकपाल॒ इत्येका॑दश - क॒पा॒लः॒ । भव॑ति । एका॑दशाक्ष॒रेत्येका॑दश - अ॒क्ष॒रा॒ । त्रि॒ष्टुक् । ऐ॒न्द्रम् । त्रैष्टु॑भम् । माद्ध्य॑न्दिनम् । सव॑नम् । माद्ध्य॑न्दिनम् । ए॒व । सव॑नम् । तेन॑ । दा॒धा॒र॒ । त्रि॒ष्टुभ᳚म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}