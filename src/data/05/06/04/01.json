{
  "id": "TS 5.6.4.1",
  "classification": {
    "kanda": "5",
    "prasna": "6",
    "anuvaka": "4",
    "panchasat": "1"
  },
  "header": "TS 5.6.4.1",
  "panchasatInfo": " 15",
  "padaCount": 50,
  "samhita": "स॒जूरब्दोऽया॑वभिः स॒जूरु॒षा अरु॑णीभिः स॒जूः सूर्य॒ एत॑शेन स॒जोषा॑व॒श्विना॒ दꣳसो॑भिः स॒जूर॒ग्निर्वै᳚श्वान॒र इडा॑भिर्घृ॒तेन॒ स्वाहा॑ संॅवथ्स॒रो वा अब्दो॒ मासा॒ अया॑वा उ॒षा अरु॑णी॒ सूर्य॒ एत॑श इ॒मे अ॒श्विना॑ संॅवथ्स॒रो᳚ऽग्निर्वै᳚श्वान॒रः प॒शव॒ इडा॑ प॒शवो॑ घृ॒तꣳ सं॑ॅवथ्स॒रं प॒शवोऽनु॒ प्र जा॑यन्ते संॅवथ्स॒रेणै॒वास्मै॑ प॒शून् प्रज॑नयति दर्भस्त॒म्बे जु॑होति॒ य - [  ]",
  "pada": "स॒जूरिति॑ स - जूः । अब्दः॑ । अया॑वभि॒रित्यया॑व - भिः॒ । स॒जूरिति॑ स - जूः । उ॒षाः । अरु॑णीभिः । स॒जूरिति॑ स - जूः । सूर्यः॑ । एत॑शेन । स॒जोषा॒विति॑ स - जोषौ᳚ । अ॒श्विना᳚ । दꣳसो॑भि॒रिति॒ दꣳसः॑ - भिः॒ । स॒जूरिति॑ स-जूः । अ॒ग्निः । वै॒श्वा॒न॒रः । इडा॑भिः । घृ॒तेन॑ । स्वाहा᳚ । सं॒ॅव॒थ्स॒र इति॑ सं-व॒थ्स॒रः । वै । अब्दः॑ । मासाः᳚ । अया॑वाः । उ॒षाः । अरु॑णी । सूर्यः॑ । एत॑शः । इ॒मे इति॑ । अ॒श्विना᳚ । सं॒ॅव॒थ्स॒र इति॑ सं - व॒थ्स॒रः । अ॒ग्निः । वै॒श्वा॒न॒रः । प॒शवः॑ । इडा᳚ । प॒शवः॑ । घृ॒तम् । सं॒ॅव॒थ्स॒रमिति॑ सं - व॒थ्स॒रम् । प॒शवः॑ । अनु॑ । प्रेति॑ । जा॒य॒न्ते॒ । सं॒ॅव॒थ्स॒रेणेति॑ सं - व॒थ्स॒रेण॑ । ए॒व । अ॒स्मै॒ । प॒शून् । प्रेति॑ । ज॒न॒य॒ति॒ । द॒र्भ॒स्तं॒ब इति॑ दर्भ - स्तं॒बे । जु॒हो॒ति॒ । यत् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}