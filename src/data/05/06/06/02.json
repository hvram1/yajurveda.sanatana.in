{
  "id": "TS 5.6.6.2",
  "classification": {
    "kanda": "5",
    "prasna": "6",
    "anuvaka": "6",
    "panchasat": "2"
  },
  "header": "TS 5.6.6.2",
  "panchasatInfo": " 24",
  "padaCount": 50,
  "samhita": "-र॒न्ये वा॒ वै नि॒धिमगु॑प्तं ॅवि॒न्दन्ति॒ न वा॒ प्रति॒ प्र जा॑नात्यु॒खामा क्रा॑मत्या॒त्मान॑मे॒वाधि॒पां कु॑रुते॒ गुप्त्या॒ अथो॒ खल्वा॑हु॒र्नाऽऽक्रम्येति॑ नैर्.ऋ॒त्यु॑खा यदा॒क्रामे॒न्निर्.ऋ॑त्या आ॒त्मान॒मपि॑ दद्ध्या॒त् तस्मा॒न्नाऽऽक्रम्या॑ पुरुषशी॒र्॒.षमुप॑ दधाति॒ गुप्त्या॒ अथो॒ यथा᳚ ब्रू॒यादे॒तन्मे॑ गोपा॒येति॑ ता॒दृगे॒व तत् - [  ]",
  "pada": "अ॒न्ये । वा॒ । वै । नि॒धिमिति॑ नि - धिम् । अगु॑प्तम् । वि॒न्दन्ति॑ । न । वा॒ । प्रति॑ । प्रेति॑ । जा॒ना॒ति॒ । उ॒खाम् । एति॑ । क्रा॒म॒ति॒ । आ॒त्मान᳚म् । ए॒व । अ॒धि॒पामित्य॑धि - पाम् । कु॒रु॒ते॒ । गुप्त्यै᳚ । अथो॒ इति॑ । खलु॑ । आ॒हुः॒ । न । आ॒क्रम्येत्या᳚ - क्रम्या᳚ । इति॑ । नै॒र्.॒ऋ॒तीति॑ नैः-ऋ॒ती । उ॒खा । यत् । आ॒क्रामे॒दित्या᳚ - क्रामे᳚त् । निर्.ऋ॑त्या॒ इति॒ निः-ऋ॒त्यै॒ । आ॒त्मान᳚म् । अपीति॑ । द॒द्ध्या॒त् । तस्मा᳚त् । न । आ॒क्रम्येत्या᳚-क्रम्या᳚ । पु॒रु॒ष॒शी॒र्॒.षमिति॑ पुरुष - शी॒र्॒.षम् । उपेति॑ । द॒धा॒ति॒ । गुप्त्यै᳚ । अथो॒ इति॑ । यथा᳚ । ब्रू॒यात् । ए॒तत् । मे॒ । गो॒पा॒य॒ । इति॑ । ता॒दृक् । ए॒व । तत् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}