{
  "id": "TS 5.6.6.1",
  "classification": {
    "kanda": "5",
    "prasna": "6",
    "anuvaka": "6",
    "panchasat": "1"
  },
  "header": "TS 5.6.6.1",
  "panchasatInfo": " 23",
  "padaCount": 50,
  "samhita": "प्र॒जाप॑तिर॒ग्निम॑चिनुत॒ स क्षु॒रप॑विर्भू॒त्वाऽति॑ष्ठ॒त् तं दे॒वा बिभ्य॑तो॒ नोपा॑ऽऽ*य॒न् ते छन्दो॑भिरा॒त्मानं॑ छादयि॒त्वोपा॑ऽऽ*य॒न् तच्छन्द॑सां छन्द॒स्त्वं ब्रह्म॒ वै छन्दाꣳ॑सि॒ ब्रह्म॑ण ए॒तद्-रू॒पं ॅयत् कृ॑ष्णाजि॒नं कार्ष्णी॑ उपा॒नहा॒वुप॑ मुञ्चते॒ छन्दो॑भिरे॒वाऽऽ*त्मानं॑ छादयि॒त्वाऽग्निमुप॑ चरत्या॒त्मनोऽहिꣳ॑सायै देवनि॒धिर्वा ए॒ष नि धी॑यते॒ यद॒ग्नि - [  ]",
  "pada": "प्र॒जाप॑ति॒रिति॑ प्र॒जा - प॒तिः॒ । अ॒ग्निम् । अ॒चि॒नु॒त॒ । सः । क्षु॒रप॑वि॒रिति॑ क्षु॒र - प॒विः॒ । भू॒त्वा । अ॒ति॒ष्ठ॒त् । तम् । दे॒वाः । बिभ्य॑तः । न । उपेति॑ । आ॒य॒न्न् । ते । छन्दो॑भि॒रिति॒ छन्दः॑ - भिः॒ । आ॒त्मान᳚म् । छा॒द॒यि॒त्वा । उपेति॑ । आ॒य॒न्न् । तत् । छन्द॑साम् । छ॒न्द॒स्त्वमिति॑ छन्दः - त्वम् । ब्रह्म॑ । वै । छन्दाꣳ॑सि । ब्रह्म॑णः । ए॒तत् । रू॒पम् । यत् । कृ॒ष्णा॒जि॒नमिति॑ कृष्ण - अ॒जि॒नम् । कार्ष्णी॒ इति॑ । उ॒पा॒नहौ᳚ । उपेति॑ । मु॒ञ्च॒ते॒ । छन्दो॑भि॒रिति॒ छन्दः॑ - भिः॒ । ए॒व । आ॒त्मान᳚म् । छा॒द॒यि॒त्वा । अ॒ग्निम् । उपेति॑ । च॒र॒ति॒ । आ॒त्मनः॑ । अहिꣳ॑सायै । दे॒व॒नि॒धिरिति॑ देव - नि॒धिः । वै । ए॒षः । नीति॑ । धी॒य॒ते॒ । यत् । अ॒ग्निः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}