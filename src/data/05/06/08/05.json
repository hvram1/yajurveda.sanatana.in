{
  "id": "TS 5.6.8.5",
  "classification": {
    "kanda": "5",
    "prasna": "6",
    "anuvaka": "8",
    "panchasat": "5"
  },
  "header": "TS 5.6.8.5",
  "panchasatInfo": " 34",
  "padaCount": 50,
  "samhita": "यद् द्वे रे॑त॒स्सिचा॑वुपद॒द्ध्याद्-रेतो᳚ऽस्य॒ विच्छि॑न्द्यात् ति॒स्र उप॑ दधाति॒ रेत॑सः॒ संत॑त्या इ॒यं ॅवाव प्र॑थ॒मा रे॑त॒स्सिग् वाग्वा इ॒यं तस्मा॒त् पश्य॑न्ती॒मां पश्य॑न्ति॒ वाचं॒ ॅवद॑न्तीम॒न्तरि॑क्षं द्वि॒तीया᳚ प्रा॒णो वा अ॒न्तरि॑क्षं॒ तस्मा॒न्नाऽन्तरि॑क्षं॒ पश्य॑न्ति॒ न प्रा॒णम॒सौ तृ॒तीया॒ चक्षु॒र्वा अ॒सौ तस्मा॒त् पश्य॑न्त्य॒मूं पश्य॑न्ति॒ चक्षु॒र्यजु॑षे॒मां चा॒ - [  ]",
  "pada": "यत् । द्वे इति॑ । रे॒त॒स्सिचा॒विति॑ रेतः-सिचौ᳚ । उ॒प॒द॒द्ध्यादित्यु॑प-द॒ध्यात् । रेतः॑ । अ॒स्य॒ । वीति॑ । छि॒न्द्या॒त् । ति॒स्रः । उपेति॑ । द॒धा॒ति॒ । रेत॑सः । सन्त॑त्या॒ इति॒ सं - त॒त्यै॒ । इ॒यम् । वाव । प्र॒थ॒मा । रे॒त॒स्सिगिति॑ रेतः - सिक् । वाक् । वै । इ॒यम् । तस्मा᳚त् । पश्य॑न्ति । इ॒माम् । पश्य॑न्ति । वाच᳚म् । वद॑न्तीम् । अ॒न्तरि॑क्षम् । द्वि॒तीया᳚ । प्रा॒ण इति॑ प्र - अ॒नः । वै । अ॒न्तरि॑क्षम् । तस्मा᳚त् । न । अ॒न्तरि॑क्षम् । पश्य॑न्ति । न । प्रा॒णमिति॑ प्र - अ॒नम् । अ॒सौ । तृ॒तीया᳚ । चक्षुः॑ । वै । अ॒सौ । तस्मा᳚त् । पश्य॑न्ति । अ॒मूम् । पश्य॑न्ति । चक्षुः॑ । यजु॑षा । इ॒माम् । च॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}