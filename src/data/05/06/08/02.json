{
  "id": "TS 5.6.8.2",
  "classification": {
    "kanda": "5",
    "prasna": "6",
    "anuvaka": "8",
    "panchasat": "2"
  },
  "header": "TS 5.6.8.2",
  "panchasatInfo": " 31",
  "padaCount": 50,
  "samhita": "कनी॑याꣳसं ॅयज्ञ्क्र॒तुमुपे॑या॒त् पापी॑यस्यस्या॒ ऽऽत्मनः॑ प्र॒जा स्या॒द्-वेदि॑सम्मितां मिनोति॒ ज्यायाꣳ॑समे॒व य॑ज्ञ्क्र॒तुमुपै॑ति॒ नास्या॒ऽऽ*त्मनः॒ पापी॑यसी प्र॒जा भ॑वति साह॒स्रं चि॑न्वीत प्रथ॒मं चि॑न्वा॒नः स॒हस्र॑सम्मितो॒ वा अ॒यं ॅलो॒क इ॒ममे॒व लो॒कम॒भि ज॑यति॒ द्विषा॑हस्रं चिन्वीत द्वि॒तीयं॑ चिन्वा॒नो द्विषा॑हस्रं॒ ॅवा अ॒न्तरि॑क्ष-म॒न्तरि॑क्षमे॒वाभि ज॑यति॒ त्रिषा॑हस्रं चिन्वीत तृ॒तीयं॑ चिन्वा॒न - [  ]",
  "pada": "कनी॑याꣳसम् । य॒ज्ञ॒क्र॒तुमिति॑ यज्ञ - क्र॒तुम् । उपेति॑ । इ॒या॒त् । पापी॑यसी । अ॒स्य॒ । आ॒त्मनः॑ । प्र॒जेति॑ प्र - जा । स्या॒त् । वेदि॑सम्मिता॒मिति॒ वेदि॑ - स॒म्मि॒ता॒म् । मि॒नो॒ति॒ । ज्यायाꣳ॑सम् । ए॒व । य॒ज्ञ॒क्र॒तुमिति॑ यज्ञ - क्र॒तुम् । उपेति॑ । ए॒ति॒ । न । अ॒स्य॒ । आ॒त्मनः॑ । पापी॑यसी । प्र॒जेति॑ प्र - जा । भ॒व॒ति॒ । सा॒ह॒स्रम् । चि॒न्वी॒त॒ । प्र॒थ॒मम् । चि॒न्वा॒नः । स॒हस्र॑सम्मित॒ इति॑ स॒हस्र॑ - स॒म्मि॒तः॒ । वै । अ॒यम् । लो॒कः । इ॒मम् । ए॒व । लो॒कम् । अ॒भीति॑ । ज॒य॒ति॒ । द्विषा॑हस्र॒मिति॒ द्वि - सा॒ह॒स्र॒म् । चि॒न्वी॒त॒ । द्वि॒तीय᳚म् । चि॒न्वा॒नः । द्विषा॑हस्र॒मिति॒ द्वि - सा॒ह॒स्र॒म् । वै । अ॒न्तरि॑क्षम् । अ॒न्तरि॑क्षम् । ए॒व । अ॒भीति॑ । ज॒य॒ति॒ । त्रिषा॑हस्र॒मिति॒ त्रि - सा॒ह॒स्र॒म् । चि॒न्वी॒त॒ । तृ॒तीय᳚म् । चि॒न्वा॒नः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}