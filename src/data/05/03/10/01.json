{
  "id": "TS 5.3.10.1",
  "classification": {
    "kanda": "5",
    "prasna": "3",
    "anuvaka": "10",
    "panchasat": "1"
  },
  "header": "TS 5.3.10.1",
  "panchasatInfo": " 40",
  "padaCount": 50,
  "samhita": "वृ॒ष्टि॒सनी॒रुप॑ दधाति॒ वृष्टि॑मे॒वाव॑ रुन्धे॒ यदे॑क॒धोप॑द॒द्ध्यादेक॑मृ॒तुं व॑र्.षेदनुपरि॒हारꣳ॑ सादयति॒ तस्मा॒थ् सर्वा॑नृ॒तून्. व॑र्.षति पुरोवात॒सनि॑-र॒सीत्या॑है॒तद्वै वृष्ट्यै॑ रू॒पꣳ रू॒पेणै॒व वृष्टि॒मव॑ रुन्धे सं॒ॅयानी॑भि॒र्वै दे॒वा इ॒मान् ॅलो॒कान्थ् सम॑यु॒स्तथ् सं॒ॅयानी॑नाꣳ संॅयानि॒त्वं ॅयथ् सं॒ॅयानी॑रुप॒दधा॑ति॒ यथा॒ऽफ्सु ना॒वा सं॒ॅयात्ये॒व - [  ]",
  "pada": "वृ॒ष्टि॒सनी॒रिति॑ वृष्टि - सनीः᳚ । उपेति॑ । द॒धा॒ति॒ । वृष्टि᳚म् । ए॒व । अवेति॑ । रु॒न्धे॒ । यत् । ए॒क॒धेत्ये॑क - धा । उ॒प॒द॒द्ध्यादित्यु॑प - द॒द्ध्यात् । एक᳚म् । ऋ॒तुम् । व॒र्.॒षे॒त् । अ॒नु॒प॒रि॒हार॒मित्य॑नु - प॒रि॒हार᳚म् । सा॒द॒य॒ति॒ । तस्मा᳚त् । सर्वान्॑ । ऋ॒तून् । व॒र्.॒ष॒ति॒ । पु॒रो॒वा॒त॒सनि॒रिति॑ पुरोवात - सनिः॑ । अ॒सि॒ । इति॑ । आ॒ह॒ । ए॒तत् । वै । वृष्ट्यै᳚ । रू॒पम् । रू॒पेण॑ । ए॒व । वृष्टि᳚म् । अवेति॑ । रु॒न्धे॒ । सं॒ॅयानी॑भि॒रिति॑ सं - यानी॑भिः । वै । दे॒वाः । इ॒मान् । लो॒कान् । समिति॑ । अ॒युः॒ । तत् । सं॒ॅयानी॑ना॒मिति॑ सं - यानी॑नाम् । सं॒ॅया॒नि॒त्वमिति॑ संॅयानि - त्वम् । यत् । सं॒ॅयानी॒रिति॑ सं - यानीः᳚ । उ॒प॒दधा॒तीत्यु॑प - दधा॑ति । यथा᳚ । अ॒फ्स्वित्य॑प् - सु । ना॒वा । सं॒ॅयातीति॑ सं - याति॑ । ए॒वम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}