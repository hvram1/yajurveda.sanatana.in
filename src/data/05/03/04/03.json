{
  "id": "TS 5.3.4.3",
  "classification": {
    "kanda": "5",
    "prasna": "3",
    "anuvaka": "4",
    "panchasat": "3"
  },
  "header": "TS 5.3.4.3",
  "panchasatInfo": " 18",
  "padaCount": 50,
  "samhita": "ओज॑ ए॒वोत्त॑र॒तो ध॑त्ते॒ तस्मा॑दुत्तरतो-ऽभिप्रया॒यी ज॑यति॒ वसू॑नां भा॒गो॑ऽसीति॑ पु॒रस्ता॒दुप॑ दधाति यज्ञ्मु॒खं ॅवै वस॑वो यज्ञ्मु॒खꣳ रु॒द्रा य॑ज्ञ्मु॒खं च॑तुर्विꣳ॒॒शो य॑ज्ञ्मु॒खमे॒व पु॒रस्ता॒द्वि या॑तयत्यादि॒त्यानां᳚ भा॒गो॑ऽसीति॑ दक्षिण॒तोऽन्नं॒ ॅवा आ॑दि॒त्या अन्नं॑ म॒रुतोऽन्नं॒ गर्भा॒ अन्नं॑ पञ्चविꣳ॒॒शोऽन्न॑मे॒व द॑क्षिण॒तो ध॑त्ते॒ तस्मा॒द् दक्षि॑णे॒नाऽन्न॑मद्य॒ते ऽदि॑त्यै भा॒गो॑ - [  ]",
  "pada": "ओजः॑ । ए॒व । उ॒त्त॒र॒त इत्यु॑त् - त॒र॒तः । ध॒त्ते॒ । तस्मा᳚त् । उ॒त्त॒र॒तो॒भि॒प्र॒या॒यीत्यु॑त्तरतः-अ॒भि॒प्र॒या॒यी । ज॒य॒ति॒ । वसू॑नाम् । भा॒गः । अ॒सि॒ । इति॑ । पु॒रस्ता᳚त् । उपेति॑ । द॒धा॒ति॒ । य॒ज्ञ॒मु॒खमिति॑ यज्ञ-मु॒खम् । वै । वस॑वः । य॒ज्ञ॒मु॒खमिति॑ यज्ञ - मु॒खम् । रु॒द्राः । य॒ज्ञ॒मु॒खमिति॑ यज्ञ - मु॒खम् । च॒तु॒र्विꣳ॒॒श इति॑ चतुः - विꣳ॒॒शः । य॒ज्ञ॒मु॒खमिति॑ यज्ञ - मु॒खम् । ए॒व । पु॒रस्ता᳚त् । वीति॑ । या॒त॒य॒ति॒ । आ॒दि॒त्याना᳚म् । भा॒गः । अ॒सि॒ । इति॑ । द॒क्षि॒ण॒तः । अन्न᳚म् । वै । आ॒दि॒त्याः । अन्न᳚म् । म॒रुतः॑ । अन्न᳚म् । गर्भाः᳚ । अन्न᳚म् । प॒ञ्च॒विꣳ॒॒श इति॑ पञ्च - विꣳ॒॒शः । अन्न᳚म् । ए॒व । द॒क्षि॒ण॒तः । ध॒त्ते॒ । तस्मा᳚त् । दक्षि॑णेन । अन्न᳚म् । अ॒द्य॒ते॒ । अदि॑त्यै । भा॒गः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}