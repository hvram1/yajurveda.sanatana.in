{
  "id": "TS 5.3.5.2",
  "classification": {
    "kanda": "5",
    "prasna": "3",
    "anuvaka": "5",
    "panchasat": "2"
  },
  "header": "TS 5.3.5.2",
  "panchasatInfo": " 24",
  "padaCount": 50,
  "samhita": "दुत्तरतोऽभिप्रया॒यी ज॑यति॒ वज्रो॒ वै च॑तुश्चत्वारिꣳ॒॒शो वज्रः॑ षोड॒शो यदे॒ते इष्ट॑के उप॒दधा॑ति जा॒ताꣳश्चै॒व ज॑नि॒ष्यमा॑णाꣳश्च॒ भ्रातृ॑व्यान् प्र॒णुद्य॒ वज्र॒मनु॒ प्रह॑रति॒ स्तृत्यै॒ पुरी॑षवतीं॒ मद्ध्य॒ उप॑दधाति॒ पुरी॑षं॒ ॅवै मद्ध्य॑मा॒त्मनः॒ सात्मा॑नमे॒वाग्निं चि॑नुते॒ सात्मा॒ऽमुष्मि॑न् ॅलो॒के भ॑वति॒ य ए॒वं ॅवेदै॒ता वा अ॑सप॒त्ना नामेष्ट॑का॒ यस्यै॒ता उ॑पधी॒यन्ते॒ - [  ]",
  "pada": "उ॒त्त॒र॒तो॒भि॒प्र॒या॒यीत्यु॑त्तरतः - अ॒भि॒प्र॒या॒यी । ज॒य॒ति॒ । वज्रः॑ । वै । च॒तु॒श्च॒त्वा॒रिꣳ॒॒श इति॑ चतुः-च॒त्वा॒रिꣳ॒॒शः । वज्रः॑ । षो॒ड॒शः । यत् । ए॒ते इति॑ । इष्ट॑के॒ इति॑ । उ॒प॒दधा॒तीत्यु॑प - दधा॑ति । जा॒तान् । च॒ । ए॒व । ज॒नि॒ष्यमा॑णान् । च॒ । भ्रातृ॑व्यान् । प्र॒णुद्येति॑ प्र-नुद्य॑ । वज्र᳚म् । अनु॑ । प्रेति॑ । ह॒र॒ति॒ । स्तृत्यै᳚ । पुरी॑षवती॒मिति॒ पुरी॑ष-व॒ती॒म् । मद्ध्ये᳚ । उपेति॑ । द॒धा॒ति॒ । पुरी॑षम् । वै । मद्ध्य᳚म् । आ॒त्मनः॑ । सात्मा॑न॒मिति॒ स - आ॒त्मा॒न॒म् । ए॒व । अ॒ग्निम् । चि॒नु॒ते॒ । सात्मेति॒ स - आ॒त्मा॒ । अ॒मुष्मिन्न्॑ । लो॒के । भ॒व॒ति॒ । यः । ए॒वम् । वेद॑ । ए॒ताः । वै । अ॒स॒प॒त्नाः । नाम॑ । इष्ट॑काः । यस्य॑ । ए॒ताः । उ॒प॒धी॒यन्त॒ इत्यु॑प - धी॒यन्ते᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}