{
  "id": "TS 5.3.5.4",
  "classification": {
    "kanda": "5",
    "prasna": "3",
    "anuvaka": "5",
    "panchasat": "4"
  },
  "header": "TS 5.3.5.4",
  "panchasatInfo": " 26",
  "padaCount": 50,
  "samhita": "ऽश्राम्य॒न् ते तपो॑ऽतप्यन्त॒ तानि॒ तप॑साऽपश्य॒न् तेभ्य॑ ए॒ता इष्ट॑का॒ निर॑मिम॒तेव॒श्छन्दो॒ वरि॑व॒श्छन्द॒ इति॒ ता उपा॑दधत॒ ताभि॒र्वै ते सु॑व॒र्गं ॅलो॒कमा॑य॒न॒. यदे॒ता इष्ट॑का उप॒दधा॑ति॒ यान्ये॒व छन्दाꣳ॑सि सुव॒र्ग्या॑णि॒ तैरे॒व यज॑मानः सुव॒र्गं ॅलो॒कमे॑ति य॒ज्ञेन॒ वै प्र॒जाप॑तिः प्र॒जा अ॑सृजत॒ ताः स्तोम॑ भागैरे॒वाऽसृ॑जत॒ यथ् - [  ]",
  "pada": "अ॒श्रा॒म्य॒न्न् । ते । तपः॑ । अ॒त॒प्य॒न्त॒ । तानि॑ । तप॑सा । अ॒प॒श्य॒न्न् । तेभ्यः॑ । ए॒ताः । इष्ट॑काः । निरिति॑ । अ॒मि॒म॒त॒ । एवः॑ । छन्दः॑ । वरि॑वः । छन्दः॑ । इति॑ । ताः । उपेति॑ । अ॒द॒ध॒त॒ । ताभिः॑ । वै । ते । सु॒व॒र्गमिति॑ सुवः-गम् । लो॒कम् । आ॒य॒न्न् । यत् । ए॒ताः । इष्ट॑काः । उ॒प॒दधा॒तीत्यु॑प - दधा॑ति । यानि॑ । ए॒व । छन्दाꣳ॑सि । सु॒व॒र्ग्या॑णीति॑ सुवः-ग्या॑नि । तैः । ए॒व । यज॑मानः । सु॒व॒र्गमिति॑ सुवः - गम् । लो॒कम् । ए॒ति॒ । य॒ज्ञेन॑ । वै । प्र॒जाप॑ति॒रिति॑ प्र॒जा - प॒तिः॒ । प्र॒जा इति॑ प्र - जाः । अ॒सृ॒ज॒त॒ । ताः । स्तोम॑भागै॒रिति॒ स्तोम॑ - भा॒गैः॒ । ए॒व । अ॒सृ॒ज॒त॒ । यत् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}