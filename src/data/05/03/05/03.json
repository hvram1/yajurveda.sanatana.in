{
  "id": "TS 5.3.5.3",
  "classification": {
    "kanda": "5",
    "prasna": "3",
    "anuvaka": "5",
    "panchasat": "3"
  },
  "header": "TS 5.3.5.3",
  "panchasatInfo": " 25",
  "padaCount": 50,
  "samhita": "नास्य॑ स॒पत्नो॑ भवति प॒शुर्वा ए॒ष यद॒ग्निर्वि॒राज॑ उत्त॒मायां॒ चित्या॒मुप॑ दधाति वि॒राज॑मे॒वोत्त॒मां प॒शुषु॑ दधाति॒ तस्मा᳚त् पशु॒मानु॑त्त॒मां ॅवाचं॑ ॅवदति॒ दश॑द॒शोप॑ दधाति सवीर्य॒त्वाया᳚ऽक्ष्ण॒योप॑ दधाति॒ तस्मा॑दक्ष्ण॒या प॒शवोऽङ्गा॑नि॒ प्रह॑रन्ति॒ प्रति॑ष्ठित्यै॒ यानि॒ वै छन्दाꣳ॑सि सुव॒र्ग्या᳚ण्यास॒न् तैर्दे॒वाः सु॑व॒र्गं ॅलो॒कमा॑य॒न् तेनर्.ष॑यो - [  ]",
  "pada": "न । अ॒स्य॒ । स॒पत्नः॑ । भ॒व॒ति॒ । प॒शुः । वै । ए॒षः । यत् । अ॒ग्निः । वि॒राज॒ इति॑ वि - राजः॑ । उ॒त्त॒माया॒मित्यु॑त् - त॒माया᳚म् । चित्या᳚म् । उपेति॑ । द॒धा॒ति॒ । वि॒राज॒मिति॑ वि - राज᳚म् । ए॒व । उ॒त्त॒मामित्यु॑त् - त॒माम् । प॒शुषु॑ । द॒धा॒ति॒ । तस्मा᳚त् । प॒शु॒मानिति॑ पशु - मान् । उ॒त्त॒मामित्यु॑त् - त॒माम् । वाच᳚म् । व॒द॒ति॒ । दश॑द॒शेति॒ दश॑ - द॒श॒ । उपेति॑ । द॒धा॒ति॒ । स॒वी॒र्य॒त्वायेति॑ सवीर्य-त्वाय॑ । अ॒क्ष्ण॒या । उपेति॑ । द॒धा॒ति॒ । तस्मा᳚त् । अ॒क्ष्ण॒या । प॒शवः॑ । अङ्गा॑नि । प्रेति॑ । ह॒र॒न्ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । यानि॑ । वै । छन्दाꣳ॑सि । सु॒व॒र्ग्या॑णीति॑ सुवः - ग्या॑नि । आसन्न्॑ । तैः । दे॒वाः । सु॒व॒र्गमिति॑ सुवः - गम् । लो॒कम् । आ॒य॒न्न् । तेन॑ । ऋष॑यः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}