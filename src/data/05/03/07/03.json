{
  "id": "TS 5.3.7.3",
  "classification": {
    "kanda": "5",
    "prasna": "3",
    "anuvaka": "7",
    "panchasat": "3"
  },
  "header": "TS 5.3.7.3",
  "panchasatInfo": " 33",
  "padaCount": 50,
  "samhita": "प॒श्चात् प्राची॑मुत्त॒मामुप॑ दधाति॒ तस्मा᳚त् प॒श्चात् प्राची॒ पत्न्यन्वा᳚स्ते स्वयमातृ॒ण्णां च॑ विक॒र्णीं चो᳚त्त॒मे उप॑ दधाति प्रा॒णो वै स्व॑यमातृ॒ण्णाऽऽयु॑र्विक॒र्णी प्रा॒णं चै॒वाऽऽ*यु॑श्च प्रा॒णाना॑मुत्त॒मौ ध॑त्ते॒ तस्मा᳚त् प्रा॒णश्चाऽऽ*यु॑श्च प्रा॒णाना॑मुत्त॒मौ नान्यामुत्त॑रा॒मिष्ट॑का॒मुप॑ दद्ध्या॒द्-यद॒न्यामुत्त॑रा॒-मिष्ट॑का-मुपद॒द्ध्यात् प॑शू॒नां - [  ]",
  "pada": "प॒श्चात् । प्राची᳚म् । उ॒त्त॒मामित्यु॑त् - त॒माम् । उपेति॑ । द॒धा॒ति॒ । तस्मा᳚त् । प॒श्चात् । प्राची᳚ । पत्नी᳚ । अन्विति॑ । आ॒स्ते॒ । स्व॒य॒मा॒तृ॒ण्णामिति॑ स्वयं - आ॒तृ॒ण्णाम् । च॒ । वि॒क॒र्णीमिति॑ वि - क॒र्णीम् । च॒ । उ॒त्त॒मे इत्यु॑त् - त॒मे । उपेति॑ । द॒धा॒ति॒ । प्रा॒ण इति॑ प्र - अ॒नः । वै । स्व॒य॒मा॒तृ॒ण्णेति॑ स्वयं - आ॒तृ॒ण्णा । आयुः॑ । वि॒क॒र्णीति॑ वि - क॒र्णी । प्रा॒णमिति॑ प्र - अ॒नम् । च॒ । ए॒व । आयुः॑ । च॒ । प्रा॒णाना॒मिति॑ प्र - अ॒नाना᳚म् । उ॒त्त॒मावित्यु॑त् - त॒मौ । ध॒त्ते॒ । तस्मा᳚त् । प्रा॒ण इति॑ प्र - अ॒नः । च॒ । आयुः॑ । च॒ । प्रा॒णाना॒मिति॑ प्र - अ॒नाना᳚म् । उ॒त्त॒मावित्यु॑त् - त॒मौ । न । अ॒न्याम् । उत्त॑रा॒मित्युत् - त॒रा॒म् । इष्ट॑काम् । उपेति॑ । द॒द्ध्या॒त् । यत् । अ॒न्याम् । उत्त॑रा॒मित्युत् - त॒रा॒म् । इष्ट॑काम् । उ॒प॒द॒द्ध्यादित्यु॑प - द॒द्ध्यात् । प॒शू॒नाम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}