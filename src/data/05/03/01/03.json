{
  "id": "TS 5.3.1.3",
  "classification": {
    "kanda": "5",
    "prasna": "3",
    "anuvaka": "1",
    "panchasat": "3"
  },
  "header": "TS 5.3.1.3",
  "panchasatInfo": " 3",
  "padaCount": 50,
  "samhita": "उप॒दधा॑ति॒ तस्मा॒थ् सर्वा॑नृ॒तूननु॑ वा॒युरा व॑रीवर्त्ति वृष्टि॒सनी॒रुप॑ दधाति॒ वृष्टि॑मे॒वाव॑ रुन्धे॒ यदे॑क॒धोप॑द॒द्ध्या-देक॑मृ॒तुं ॅव॑र्.षेदनुपरि॒हारꣳ॑ सादयति॒ तस्मा॒थ् सर्वा॑नृ॒तून्. व॑र्.षति॒ यत् प्रा॑ण॒भृत॑ उप॒धाय॑ वृष्टि॒सनी॑रुप॒दधा॑ति॒ तस्मा᳚द्-वा॒युप्र॑च्युता दि॒वो वृष्टि॑रीर्ते प॒शवो॒ वै व॑य॒स्या॑ नाना॑मनसः॒ खलु॒ वै प॒शवो॒ नाना᳚व्रता॒स्ते॑ऽप ए॒वाभि सम॑नसो॒ - [  ]",
  "pada": "उ॒प॒दधा॒तीत्यु॑प - दधा॑ति । तस्मा᳚त् । सर्वान्॑ । ऋ॒तून् । अन्विति॑ । वा॒युः । एति॑ । व॒री॒व॒र्ति॒ । वृ॒ष्टि॒सनी॒रिति॑ वृष्टि - सनीः᳚ । उपेति॑ । द॒धा॒ति॒ । वृष्टि᳚म् । ए॒व । अवेति॑ । रु॒न्धे॒ । यत् । ए॒क॒धेत्ये॑क - धा । उ॒प॒द॒द्ध्यादित्यु॑प - द॒द्ध्यात् । एक᳚म् । ऋ॒तुम् । व॒र्.॒षे॒त् । अ॒नु॒प॒रि॒हार॒मित्य॑नु-प॒रि॒हार᳚म् । सा॒द॒य॒ति॒ । तस्मा᳚त् । सर्वान्॑ । ऋ॒तून् । व॒र्.॒ष॒ति॒ । यत् । प्रा॒ण॒भृत॒ इति॑ प्राण - भृतः॑ । उ॒प॒धायेत्यु॑प - धाय॑ । वृ॒ष्टि॒सनी॒रिति॑ वृष्टि - सनीः᳚ । उ॒प॒दधा॒तीत्यु॑प - दधा॑ति । तस्मा᳚त् । वा॒युप्र॑च्यु॒तेति॑ वा॒यु - प्र॒च्यु॒ता॒ । दि॒वः । वृष्टिः॑ । ई॒र्ते॒ । प॒शवः॑ । वै । व॒य॒स्याः᳚ । नाना॑मनस॒ इति॒ नाना᳚ - म॒न॒सः॒ । खलु॑ । वै । प॒शवः॑ । नाना᳚व्रता॒ इति॒ नाना᳚ - व्र॒ताः॒ । ते । अ॒पः । ए॒व । अ॒भीति॑ । सम॑नस॒ इति॒ स - म॒न॒सः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}