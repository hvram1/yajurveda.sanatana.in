{
  "id": "TS 5.3.3.3",
  "classification": {
    "kanda": "5",
    "prasna": "3",
    "anuvaka": "3",
    "panchasat": "3"
  },
  "header": "TS 5.3.3.3",
  "panchasatInfo": " 13",
  "padaCount": 50,
  "samhita": "-दुप॑ दधाति॒ द्वौ त्रि॒वृता॑वभिपू॒र्वं ॅय॑ज्ञ्मु॒खे वि या॑तयत्यभिव॒र्तः स॑विꣳ॒॒श इति॑ दक्षिण॒तोऽन्नं॒ ॅवा अ॑भिव॒र्तोऽन्नꣳ॑ सविꣳ॒॒शोऽन्न॑मे॒व द॑क्षिण॒तो ध॑त्ते॒ तस्मा॒द्-दक्षि॑णे॒नान्न॑मद्यते॒ वर्चो᳚ द्वाविꣳ॒॒श इति॑ प॒श्चाद्-यद्-विꣳ॑श॒तिर्द्वे तेन॑ वि॒राजौ॒ यद् द्वे प्र॑ति॒ष्ठा तेन॑ वि॒राजो॑रे॒वा-भि॑पू॒र्वम॒न्नाद्ये॒ प्रति॑तिष्ठति॒ तपो॑ नवद॒श इत्यु॑त्तर॒ तस्मा᳚थ् स॒व्यो - [  ]",
  "pada": "उपेति॑ । द॒धा॒ति॒ । द्वौ । त्रि॒वृता॒विति॑ त्रि - वृतौ᳚ । अ॒भि॒पू॒र्वमित्य॑भि - पू॒र्वम् । य॒ज्ञ॒मु॒ख इति॑ यज्ञ - मु॒खे । वीति॑ । या॒त॒य॒ति॒ । अ॒भि॒व॒र्त इत्य॑भि - व॒र्तः । स॒विꣳ॒॒श इति॑ स-विꣳ॒॒शः । इति॑ । द॒क्षि॒ण॒तः । अन्न᳚म् । वै । अ॒भि॒व॒र्त इत्य॑भि - व॒र्तः । अन्न᳚म् । स॒विꣳ॒॒श इति॑ स - विꣳ॒॒शः । अन्न᳚म् । ए॒व । द॒क्षि॒ण॒तः । ध॒त्ते॒ । तस्मा᳚त् । दक्षि॑णेन । अन्न᳚म् । अ॒द्य॒ते॒ । वर्चः॑ । द्वा॒विꣳ॒॒शः । इति॑ । प॒श्चात् । यत् । विꣳ॒॒श॒तिः । द्वे इति॑ । तेन॑ । वि॒राजा॒विति॑ वि-राजौ᳚ । यत् । द्वे इति॑ । प्र॒ति॒ष्ठेति॑ प्रति - स्था । तेन॑ । वि॒राजो॒रिति॑ वि - राजोः᳚ । ए॒व । अ॒भि॒पू॒र्वमित्य॑भि - पू॒र्वम् । अ॒न्नाद्य॒ इत्य॑न्न - अद्ये᳚ । प्रतीति॑ । ति॒ष्ठ॒ति॒ । तपः॑ । न॒व॒द॒श इति॑ नव - द॒शः । इति॑ । उ॒त्त॒र॒त इत्यु॑त्- त॒र॒तः । तस्मा᳚त् । स॒व्यः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}