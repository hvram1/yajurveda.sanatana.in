{
  "id": "TS 5.5.3.2",
  "classification": {
    "kanda": "5",
    "prasna": "5",
    "anuvaka": "3",
    "panchasat": "2"
  },
  "header": "TS 5.5.3.2",
  "panchasatInfo": " 16",
  "padaCount": 50,
  "samhita": "यु॒क्ष्वा हि ये तव॑ यु॒क्ष्वा हि दे॑व॒हूत॑माꣳ॒॒ इत्या॑है॒ष वा अ॒ग्नेर्योग॒स्तेनै॒वैनं॑ ॅयुनक्ति यु॒ङ्क्ते यु॑ञ्जा॒नेषु॑ ब्रह्मवा॒दिनो॑ वदन्ति॒ न्य॑ङ्ङ॒ग्निश्चे॑त॒व्या(3) उ॑त्ता॒ना(3) इति॒ वय॑सां॒ ॅवा ए॒ष प्र॑ति॒मया॑ चीयते॒ यद॒ग्निर्यन्न्य॑ञ्चं चिनु॒यात् पृ॑ष्टि॒त ए॑न॒माहु॑तय ऋच्छेयु॒र्यदु॑त्ता॒नं न पति॑तुꣳ शक्नुया॒दसु॑वर्ग्योऽस्य स्यात् प्रा॒चीन॑मुत्ता॒नं - [  ]",
  "pada": "यु॒क्ष्व । हि । ये । तव॑ । यु॒क्ष्व । हि । दे॒व॒हूत॑मा॒निति॑ देव - हूत॑मान् । इति॑ । आ॒ह॒ । ए॒षः । वै । अ॒ग्नेः । योगः॑ । तेन॑ । ए॒व । ए॒न॒म् । यु॒न॒क्ति॒ । यु॒ङ्क्ते । यु॒ञ्जा॒नेषु॑ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । न्यङ्॑ । अ॒ग्निः । चे॒त॒व्या(3)ः । उ॒त्ता॒ना(3) इत्यु॑त् - ता॒ना(3)ः । इति॑ । वय॑साम् । वै । ए॒षः । प्र॒ति॒मयेति॑ प्रति - मया᳚ । ची॒य॒ते॒ । यत् । अ॒ग्निः । यत् । न्य॑ञ्चम् । चि॒नु॒यात् । पृ॒ष्टि॒तः । ए॒न॒म् । आहु॑तय॒ इत्या - हु॒त॒यः॒ । ऋ॒च्छे॒युः॒ । यत् । उ॒त्ता॒नमित्यु॑त्-ता॒नम् । न । पति॑तुम् । श॒क्नु॒या॒त् । असु॑वर्ग्य॒ इत्यसु॑वः-ग्यः॒ । अ॒स्य॒ । स्या॒त् । प्रा॒चीन᳚म् । उ॒त्ता॒नमित्यु॑त्-ता॒नम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}