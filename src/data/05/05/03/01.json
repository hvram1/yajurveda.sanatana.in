{
  "id": "TS 5.5.3.1",
  "classification": {
    "kanda": "5",
    "prasna": "5",
    "anuvaka": "3",
    "panchasat": "1"
  },
  "header": "TS 5.5.3.1",
  "panchasatInfo": " 15",
  "padaCount": 50,
  "samhita": "यजु॑षा॒ वा ए॒षा क्रि॑यते॒ यजु॑षा पच्यते॒ यजु॑षा॒ वि मु॑च्यते॒ यदु॒खा सा वा ए॒षैतर्.हि॑ या॒तया᳚म्नी॒ सा न पुनः॑ प्र॒युज्येत्या॑हु॒रग्ने॑ यु॒क्ष्वा हि ये तव॑ यु॒क्ष्वा हि दे॑व॒हूत॑माꣳ॒॒ इत्यु॒खायां᳚ जुहोति॒ तेनै॒वैनां॒ पुनः॒ प्रयु॑ङ्क्ते॒ तेनाया॑तयाम्नी॒ यो वा अ॒ग्निं ॅयोग॒ आग॑ते यु॒नक्ति॑ यु॒ङ्क्ते यु॑ञ्जा॒नेष्वग्ने॑ - [  ]",
  "pada": "यजु॑षा । वै । ए॒षा । क्रि॒य॒ते॒ । यजु॑षा । प॒च्य॒ते॒ । यजु॑षा । वीति॑ । मु॒च्य॒ते॒ । यत् । उ॒खा । सा । वै । ए॒षा । ए॒तर्.हि॑ । या॒तया॒म्नीति॑ या॒त - या॒म्नी॒ । सा । न । पुनः॑ । प्र॒युज्येति॑ प्र - युज्या᳚ । इति॑ । आ॒हुः॒ । अग्ने᳚ । यु॒क्ष्व । हि । ये । तव॑ । यु॒क्ष्व । हि । दे॒व॒हूत॑मा॒निति॑ देव - हूत॑मान् । इति॑ । उ॒खाया᳚म् । जु॒हो॒ति॒ । तेन॑ । ए॒व । ए॒ना॒म् । पुनः॑ । प्रेति॑ । यु॒ङ्क्ते॒ । तेन॑ । अया॑तया॒म्नीत्यया॑त - या॒म्नी॒ । यः । वै । अ॒ग्निम् । योगे᳚ । आग॑त॒ इत्या - ग॒ते॒ । यु॒नक्ति॑ । यु॒ङ्क्ते । यु॒ञ्जा॒नेषु॑ । अग्ने᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}