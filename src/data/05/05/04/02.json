{
  "id": "TS 5.5.4.2",
  "classification": {
    "kanda": "5",
    "prasna": "5",
    "anuvaka": "4",
    "panchasat": "2"
  },
  "header": "TS 5.5.4.2",
  "panchasatInfo": " 19",
  "padaCount": 50,
  "samhita": "वी॒रुधो॑ भवन्ति॒ ता अ॒ग्निर॑त्ति॒ य ए॒वं ॅवेद॒ प्रैव जा॑यतेऽन्ना॒दो भ॑वति॒ यो रे॑त॒स्वी स्यात् प्र॑थ॒मायां॒ तस्य॒ चित्या॑मु॒भे उप॑ दद्ध्यादि॒मे ए॒वास्मै॑ स॒मीची॒ रेतः॑ सिञ्चतो॒ यः सि॒क्तरे॑ताः॒ स्यात् प्र॑थ॒मायां॒ तस्य॒ चित्या॑म॒न्यामुप॑ दद्ध्यादुत्त॒माया॑म॒न्याꣳ रेत॑ ए॒वास्य॑ सि॒क्तमा॒भ्यामु॑भ॒यतः॒ परि॑ गृह्णाति संॅवथ्स॒रं न क - [  ]",
  "pada": "वी॒रुधः॑ । भ॒व॒न्ति॒ । ताः । अ॒ग्निः । अ॒त्ति॒ । यः । ए॒वम् । वेद॑ । प्रेति॑ । ए॒व । जा॒य॒ते॒ । अ॒न्ना॒द इत्य॑न्न - अ॒दः । भ॒व॒ति॒ । यः । रे॒त॒स्वी । स्यात् । प्र॒थ॒माया᳚म् । तस्य॑ । चित्या᳚म् । उ॒भे इति॑ । उपेति॑ । द॒द्ध्या॒त् । इ॒मे इति॑ । ए॒व । अ॒स्मै॒ । स॒मीची॒ इति॑ । रेतः॑ । सि॒ञ्च॒तः॒ । यः । सि॒क्तरे॑ता॒ इति॑ सि॒क्त-रे॒ताः॒ । स्यात् । प्र॒थ॒माया᳚म् । तस्य॑ । चित्या᳚म् । अ॒न्याम् । उपेति॑ । द॒द्ध्या॒त् । उ॒त्त॒माया॒मित्यु॑त्-त॒माया᳚म् । अ॒न्याम् । रेतः॑ । ए॒व । अ॒स्य॒ । सि॒क्तम् । आ॒भ्याम् । उ॒भ॒यतः॑ । परीति॑ । गृ॒ह्णा॒ति॒ । सं॒ॅव॒थ्स॒रमिति॑ सं - व॒थ्स॒रम् । न । कम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}