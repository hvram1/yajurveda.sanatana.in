{
  "id": "TS 5.5.4.4",
  "classification": {
    "kanda": "5",
    "prasna": "5",
    "anuvaka": "4",
    "panchasat": "4"
  },
  "header": "TS 5.5.4.4",
  "panchasatInfo": " 21 ",
  "padaCount": 68,
  "samhita": "तद्वा अ॒ग्नेः शिरः॒ सशी॑र्.षाणमे॒वाग्निं चि॑नुते॒ सशी॑र्.षा॒ऽमुष्मि॑न् ॅलो॒के भ॑वति॒ य ए॒वं ॅवेद॑ सुव॒र्गाय॒ वा ए॒ष लो॒काय॑ चीयते॒ यद॒ग्निस्तस्य॒ यदय॑थापूर्वं क्रि॒यते ऽसु॑वर्ग्यमस्य॒ तथ् सु॑व॒र्ग्यो᳚ ऽग्निश्चिति॑मुप॒धाया॒भि मृ॑शे॒च्चित्ति॒मचि॑त्तिं चिनव॒द्वि वि॒द्वान् पृ॒ष्ठेव॑ वी॒ता वृ॑जि॒ना च॒ मर्ता᳚न् रा॒ये च॑ नः स्वप॒त्याय॑ ( ) देव॒ दितिं॑ च॒ रास्वा-दि॑तिमुरु॒ष्येति॑ यथापू॒र्वमे॒वैना॒मुप॑ धत्ते॒ प्राञ्च॑मेनं चिनुते सुव॒र्ग्यो᳚ऽस्य भवति ॥",
  "pada": "ए॒तत् । वै । अ॒ग्नेः । शिरः॑ । सशी॑र्.षाण॒मिति॒ स - शी॒र्.॒षा॒ण॒म् । ए॒व । अ॒ग्निम् । चि॒नु॒ते॒ । सशी॒र्॒.षेति॒ स - शी॒र्.॒षा॒ । अ॒मुष्मिन्न्॑ । लो॒के । भ॒व॒ति॒ । यः । ए॒वम् । वेद॑ । सु॒व॒र्गायेति॑ सुवः - गाय॑ । वै । ए॒षः । लो॒काय॑ । ची॒य॒ते॒ । यत् । अ॒ग्निः । तस्य॑ । यत् । अय॑थापूर्व॒मित्यय॑था - पू॒र्व॒म् । क्रि॒यते᳚ । असु॑वर्ग्य॒मित्यसु॑वः-ग्य॒म् । अ॒स्य॒ । तत् । सु॒व॒र्ग्य॑ इति॑ सुवः - ग्यः॑ । अ॒ग्निः । चिति᳚म् । उ॒प॒धायेत्यु॑प - धाय॑ । अ॒भीति॑ । मृ॒शे॒त् । चित्ति᳚म् । अचि॑त्तिम् । चि॒न॒व॒त् । वीति॑ । वि॒द्वान् । पृ॒ष्ठा । इ॒व॒ । वी॒ता । वृ॒जि॒ना । च॒ । मर्तान्॑ । रा॒ये । च॒ । नः॒ । स्व॒प॒त्यायेति॑ सु - अ॒प॒त्याय॑ ( ) । दे॒व॒ । दिति᳚म् । च॒ । रास्व॑ । अदि॑तिम् । उ॒रु॒ष्य॒ । इति॑ । य॒था॒पू॒र्वमिति॑ यथा - पू॒र्वम् । ए॒व । ए॒ना॒म् । उपेति॑ । ध॒त्ते॒ । प्राञ्च᳚म् । ए॒न॒म् । चि॒नु॒ते॒ । सु॒व॒र्ग्य॑ इति॑ सुवः - ग्यः॑ । अ॒स्य॒ । भ॒व॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}