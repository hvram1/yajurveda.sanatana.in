{
  "id": "TS 5.5.4.1",
  "classification": {
    "kanda": "5",
    "prasna": "5",
    "anuvaka": "4",
    "panchasat": "1"
  },
  "header": "TS 5.5.4.1",
  "panchasatInfo": " 18",
  "padaCount": 50,
  "samhita": "आपो॒ वरु॑णस्य॒ पत्न॑य आस॒न् ता अ॒ग्निर॒भ्य॑द्ध्याय॒त् ताः सम॑भव॒त् तस्य॒ रेतः॒ परा॑ऽपत॒त् तदि॒यम॑भव॒द्यद् द्वि॒तीयं॑ प॒राऽप॑त॒त् तद॒साव॑भवदि॒यं ॅवै वि॒राड॒सौ स्व॒राड् यद्-वि॒राजा॑वुप॒दधा॑ती॒मे ए॒वोप॑ धत्ते॒ यद्वा अ॒सौ रेतः॑ सि॒ञ्चति॒ तद॒स्यां प्रति॑ तिष्ठति॒ तत् प्र जा॑यते॒ ता ओष॑धयो - [  ]",
  "pada": "आपः॑ । वरु॑णस्य । पत्न॑यः । आ॒स॒न्न् । ताः । अ॒ग्निः । अ॒भीति॑ । अ॒द्ध्या॒य॒त् । ताः । समिति॑ । अ॒भ॒व॒त् । तस्य॑ । रेतः॑ । परेति॑ । अ॒प॒त॒त् । तत् । इ॒यम् । अ॒भ॒व॒त् । यत् । द्वि॒तीय᳚म् । प॒राप॑त॒दिति॑ परा - अप॑तत् । तत् । अ॒सौ । अ॒भ॒व॒त् । इ॒यम् । वै । वि॒राडिति॑ वि - राट् । अ॒सौ । स्व॒राडिति॑ स्व - राट् । यत् । वि॒राजा॒विति॑ वि - राजौ᳚ । उ॒प॒दधा॒तीत्यु॑प-दधा॑ति । इ॒मे इति॑ । ए॒व । उपेति॑ । ध॒त्ते॒ । यत् । वै । अ॒सौ । रेतः॑ । सि॒ञ्चति॑ । तत् । अ॒स्याम् । प्रतीति॑ । ति॒ष्ठ॒ति॒ । तत् । प्रेति॑ । जा॒य॒ते॒ । ताः । ओष॑धयः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}