{
  "id": "TS 5.5.9.2",
  "classification": {
    "kanda": "5",
    "prasna": "5",
    "anuvaka": "9",
    "panchasat": "2"
  },
  "header": "TS 5.5.9.2",
  "panchasatInfo": " 38",
  "padaCount": 50,
  "samhita": "द्वि॒तीयो॒ गह्य॑स्तृ॒तीयः॑ किꣳशि॒लश्च॑तु॒र्थो वन्यः॑ पञ्च॒मस्तेभ्यो॒ यदाहु॑ती॒र्न जु॑हु॒याद॑द्ध्व॒र्युं च॒ यज॑मानं च॒ प्र द॑हेयु॒र्यदे॒ता आहु॑तीर्जु॒होति॑ भाग॒धेये॑नै॒वैना᳚ञ्छमयति॒ नाऽऽ*र्ति॒मार्च्छ॑त्यद्ध्व॒र्युर्न यज॑मानो॒ वाङ्म॑ आ॒सन् न॒सोः प्रा॒णो᳚ऽक्ष्योश्चक्षुः॒ कर्ण॑योः॒ श्रोत्रं॑ बाहु॒वोर्बल॑-मूरु॒वोरोजोऽरि॑ष्टा॒ विश्वा॒न्यङ्गा॑नि त॒नू - [  ]",
  "pada": "द्वि॒तीयः॑ । गह्यः॑ । तृ॒तीयः॑ । किꣳ॒॒शि॒लः । च॒तु॒र्थः । वन्यः॑ । प॒ञ्च॒मः । तेभ्यः॑ । यत् । आहु॑ती॒रित्या - हु॒तीः॒ । न । जु॒हु॒यात् । अ॒द्ध्व॒र्युम् । च॒ । यज॑मानम् । च॒ । प्रेति॑ । द॒हे॒युः॒ । यत् । ए॒ताः । आहु॑ती॒रित्या - हु॒तीः॒ । जु॒होति॑ । भा॒ग॒धेये॒नेति॑ भाग-धेये॑न । ए॒व । ए॒ना॒न् । श॒म॒य॒ति॒ । न । आर्ति᳚म् । एति॑ । ऋ॒च्छ॒ति॒ । अ॒द्ध्व॒र्युः । न । यज॑मानः । वाक् । मे॒ । आ॒सन्न् । न॒सोः । प्रा॒ण इति॑ प्र - अ॒नः । अ॒क्ष्योः । चक्षुः॑ । कर्ण॑योः । श्रोत्र᳚म् । बा॒हु॒वोः । बल᳚म् । ऊ॒रु॒वोः । ओजः॑ । अरि॑ष्टा । विश्वा॑नि । अङ्गा॑नि । त॒नूः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}