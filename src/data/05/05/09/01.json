{
  "id": "TS 5.5.9.1",
  "classification": {
    "kanda": "5",
    "prasna": "5",
    "anuvaka": "9",
    "panchasat": "1"
  },
  "header": "TS 5.5.9.1",
  "panchasatInfo": " 37",
  "padaCount": 50,
  "samhita": "अग्न॑ उदधे॒ या त॒ इषु॑र्यु॒वा नाम॒ तया॑ नो मृड॒ तस्या᳚स्ते॒ नम॒स्तस्या᳚स्त॒ उप॒ जीव॑न्तो भूया॒स्माग्ने॑ दुद्ध्र गह्य किꣳशिल वन्य॒ या त॒ इषु॑र्यु॒वा नाम॒ तया॑ नो मृड॒ तस्या᳚स्ते॒ नम॒स्तस्या᳚स्त॒ उप॒ जीव॑न्तो भूयास्म॒ पञ्च॒ वा ए॒ते᳚ऽग्नयो॒ यच्चित॑य उद॒धिरे॒व नाम॑ प्रथ॒मो दु॒द्ध्रो - [  ]",
  "pada": "अग्ने᳚ । उ॒द॒ध॒ इत्यु॑द - धे॒ । या । ते॒ । इषुः॑ । यु॒वा । नाम॑ । तया᳚ । नः॒ । मृ॒ड॒ । तस्याः᳚ । ते॒ । नमः॑ । तस्याः᳚ । ते॒ । उपेति॑ । जीव॑न्तः । भू॒या॒स्म॒ । अग्ने᳚ । दु॒द्ध्र॒ । ग॒ह्य॒ । किꣳ॒॒शि॒ल॒ । व॒न्य॒ । या । ते॒ । इषुः॑ । यु॒वा । नाम॑ । तया᳚ । नः॒ । मृ॒ड॒ । तस्याः᳚ । ते॒ । नमः॑ । तस्याः᳚ । ते॒ । उपेति॑ । जीव॑न्तः । भू॒या॒स्म॒ । पञ्च॑ । वै । ए॒ते । अ॒ग्नयः॑ । यत् । चित॑यः । उ॒द॒धिरित्यु॑द - धिः । ए॒व । नाम॑ । प्र॒थ॒मः । दु॒द्ध्रः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}