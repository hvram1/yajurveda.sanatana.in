{
  "id": "TS 5.5.9.3",
  "classification": {
    "kanda": "5",
    "prasna": "5",
    "anuvaka": "9",
    "panchasat": "3"
  },
  "header": "TS 5.5.9.3",
  "panchasatInfo": " 39",
  "padaCount": 50,
  "samhita": "-स्त॒नुवा॑ मे स॒ह नम॑स्ते अस्तु॒ मा मा॑ हिꣳसी॒रप॒ वा ए॒तस्मा᳚त् प्रा॒णाः क्रा॑मन्ति॒ यो᳚ऽग्निं चि॒न्वन्न॑धि॒ क्राम॑ति॒ वाङ्म॑ आ॒सन् न॒सोः प्रा॒ण इत्या॑ह प्रा॒णाने॒वा*ऽऽत्मन् ध॑त्ते॒ यो रु॒द्रो अ॒ग्नौ यो अ॒फ्सु य ओष॑धीषु॒ यो रु॒द्रो विश्वा॒ भुव॑नाऽऽवि॒वेश॒ तस्मै॑ रु॒द्राय॒ नमो॑ अ॒स्त्वाहु॑तिभागा॒ वा अ॒न्ये रु॒द्रा ह॒विर्भा॑गा - [  ]",
  "pada": "त॒नुवा᳚ । मे॒ । स॒ह । नमः॑ । ते॒ । अ॒स्तु॒ । मा । मा॒ । हिꣳ॒॒सीः॒ । अपेति॑ । वै । ए॒तस्मा᳚त् । प्रा॒णा इति॑ प्र - अ॒नाः । क्रा॒म॒न्ति॒ । यः । अ॒ग्निम् । चि॒न्वन्न् । अ॒धि॒क्राम॒तीत्य॑धि - क्राम॑ति । वाक् । मे॒ । आ॒सन्न् । न॒सोः । प्रा॒ण इति॑ प्र - अ॒नः । इति॑ । आ॒ह॒ । प्रा॒णानिति॑ प्र - अ॒नान् । ए॒व । आ॒त्मन्न् । ध॒त्ते॒ । यः । रु॒द्र ः । अ॒ग्नौ । यः । अ॒फ्स्वित्य॑प् - सु । यः । ओष॑धीषु । यः । रु॒द्रः । विश्वा᳚ । भुव॑ना । आ॒वि॒वेशेत्या᳚ - वि॒वेश॑ । तस्मै᳚ । रु॒द्राय॑ । नमः॑ । अ॒स्तु॒ । आहु॑तिभागा॒ इत्याहु॑ति - भा॒गाः॒ । वै । अ॒न्ये । रु॒द्राः । ह॒विर्भा॑गा॒ इति॑ ह॒विः - भा॒गाः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}