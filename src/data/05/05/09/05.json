{
  "id": "TS 5.5.9.5",
  "classification": {
    "kanda": "5",
    "prasna": "5",
    "anuvaka": "9",
    "panchasat": "5"
  },
  "header": "TS 5.5.9.5",
  "panchasatInfo": " 41",
  "padaCount": 32,
  "samhita": "दे॒वास्त्वेन्द्र॑ज्येष्ठा॒ वरु॑णराजानो॒ ऽधस्ता᳚च्चो॒-परि॑ष्ठाच्च पान्तु॒ न वा ए॒तेन॑ पू॒तो न मेद्ध्यो॒ न प्रोक्षि॑तो॒ यदे॑न॒मतः॑ प्रा॒चीनं॑ प्रो॒क्षति॒ यथ् संचि॑त॒माज्ये॑न प्रो॒क्षति॒ तेन॑ पू॒तस्तेन॒ मेद्ध्य॒स्तेन॒ प्रोक्षि॑तः ॥",
  "pada": "दे॒वाः । त्वा॒ । इन्द्र॑ज्येष्ठा॒ इतीन्द्र॑ - ज्ये॒ष्ठाः॒ । वरु॑णराजान॒ इति॒ वरु॑ण - रा॒जा॒नः॒ । अ॒धस्ता᳚त् । च॒ । उ॒परि॑ष्टात् । च॒ । पा॒न्तु॒ । न । वै । ए॒तेन॑ । पू॒तः । न । मेद्ध्यः॑ । न । प्रोक्षि॑त॒ इति॒ प्र - उ॒क्षि॒तः॒ । यत् । ए॒न॒म् । अतः॑ । प्रा॒चीन᳚म् । प्रो॒क्षतीति॑ प्र - उ॒क्षति॑ । यथ् । सञ्चि॑त॒मिति॒ सं - चि॒त॒म् । आज्ये॑न । प्रो॒क्षतीति॑ प्र - उ॒क्षति॑ । तेन॑ । पू॒तः । तेन॑ । मेद्ध्यः॑ । तेन॑ । प्रोक्षि॑त॒ इति॒ प्र-उ॒क्षि॒तः॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}