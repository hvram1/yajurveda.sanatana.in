{
  "id": "TS 5.5.9.4",
  "classification": {
    "kanda": "5",
    "prasna": "5",
    "anuvaka": "9",
    "panchasat": "4"
  },
  "header": "TS 5.5.9.4",
  "panchasatInfo": " 40",
  "padaCount": 50,
  "samhita": "अ॒न्ये श॑तरु॒द्रीयꣳ॑ हु॒त्वा गा॑वीधु॒कं च॒रुमे॒तेन॒ यजु॑षा चर॒माया॒मिष्ट॑कायां॒ नि द॑द्ध्याद्-भाग॒धेये॑नै॒वैनꣳ॑ शमयति॒ तस्य॒ त्वै श॑तरु॒द्रीयꣳ॑ हु॒तमित्या॑हु॒र्यस्यै॒तद॒ग्नौ क्रि॒यत॒ इति॒ वस॑वस्त्वा रु॒द्रैः पु॒रस्ता᳚त् पान्तु पि॒तर॑स्त्वा य॒मरा॑जानः पि॒तृभि॑र्दक्षिण॒तः पा᳚न्त्वादि॒त्यास्त्वा॒ विश्वै᳚र्दे॒वैः प॒श्चात् पा᳚न्तु द्युता॒नस्त्वा॑ मारु॒तो म॒रुद्भि॑रुत्तर॒तः पा॑तु - [  ]",
  "pada": "अ॒न्ये । श॒त॒रु॒द्रीय॒मिति॑ शत - रु॒द्रीय᳚म् । हु॒त्वा । गा॒वी॒धु॒कम् । च॒रुम् । ए॒तेन॑ । यजु॑षा । च॒र॒माया᳚म् । इष्ट॑कायाम् । नीति॑ । द॒द्ध्या॒त् । भा॒ग॒धेये॒नेति॑ भाग - धेये॑न । ए॒व । ए॒न॒म् । श॒म॒य॒ति॒ । तस्य॑ । तु । वै । श॒त॒रु॒द्रीय॒मिति॑ शत - रु॒द्रीय᳚म् । हु॒तम् । इति॑ । आ॒हुः॒ । यस्य॑ । ए॒तत् । अ॒ग्नौ । क्रि॒यते᳚ । इति॑ । वस॑वः । त्वा॒ । रु॒द्रैः । पु॒रस्ता᳚त् । पा॒न्तु॒ । पि॒तरः॑ । त्वा॒ । य॒मरा॑जान॒ इति॑ य॒म - रा॒जा॒नः॒ । पि॒तृभि॒रिति॑ पि॒तृ - भिः॒ । द॒क्षि॒ण॒तः । पा॒न्तु॒ । आ॒दि॒त्याः । त्वा॒ । विश्वैः᳚ । दे॒वैः । प॒श्चात् । पा॒न्तु॒ । द्यु॒ता॒नः । त्वा॒ । मा॒रु॒तः । म॒रुद्भि॒रिति॑ म॒रुत् - भिः॒ । उ॒त्त॒र॒त इत्यु॑त् - त॒र॒तः । पा॒तु॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}