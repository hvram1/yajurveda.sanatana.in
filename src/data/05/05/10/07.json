{
  "id": "TS 5.5.10.7",
  "classification": {
    "kanda": "5",
    "prasna": "5",
    "anuvaka": "10",
    "panchasat": "7"
  },
  "header": "TS 5.5.10.7",
  "panchasatInfo": " 48",
  "padaCount": 50,
  "samhita": "भ॑वती॒मꣳ स्तन॒मूर्ज॑स्वन्तं धया॒पामित्याज्य॑स्य पू॒र्णाꣳ स्रुचं॑ जुहोत्ये॒ष वा अ॒ग्नेर्वि॑मो॒को वि॒मुच्यै॒वास्मा॒ अन्न॒मपि॑ दधाति॒ तस्मा॑दाहु॒र्यश्चै॒वं ॅवेद॒ यश्च॒ न सु॒धायꣳ॑ ह॒ वै वा॒जी सुहि॑तो दधा॒तीत्य॒ग्निर्वाव वा॒जी तमे॒व तत् प्री॑णाति॒ स ए॑नं प्री॒तः प्री॑णाति॒ वसी॑यान् भवति ( ) ॥",
  "pada": "भ॒व॒ति॒ । इ॒मम् । स्तन᳚म् । ऊर्ज॑स्वन्तम् । ध॒य॒ । अ॒पाम् । इति॑ । आज्य॑स्य । पू॒र्णाम् । स्रुच᳚म् । जु॒हो॒ति॒ । ए॒षः । वै । अ॒ग्नेः । वि॒मो॒क इति॑ वि - मो॒कः । वि॒मुच्येति॑ वि - मुच्य॑ । ए॒व । अ॒स्मै॒ । अन्न᳚म् । अपीति॑ । द॒धा॒ति॒ । तस्मा᳚त् । आ॒हुः॒ । यः । च॒ । ए॒वम् । वेद॑ । यः । च॒ । न । सु॒धाय॒मिति॑ सु - धाय᳚म् । ह॒ । वै । वा॒जी । सुहि॑त॒ इति॒ सु - हि॒तः॒ । द॒धा॒ति॒ । इति॑ । अ॒ग्निः । वाव । वा॒जी । तम् । ए॒व । तत् । प्री॒णा॒ति॒ । सः । ए॒न॒म् । प्री॒तः । प्री॒णा॒ति॒ । वसी॑यान् । भ॒व॒ति॒ ( ) ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}