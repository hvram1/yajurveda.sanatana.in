{
  "id": "TS 5.5.10.6",
  "classification": {
    "kanda": "5",
    "prasna": "5",
    "anuvaka": "10",
    "panchasat": "6"
  },
  "header": "TS 5.5.10.6",
  "panchasatInfo": " 47",
  "padaCount": 50,
  "samhita": "-नुपरि॒क्रामं॑ जुहो॒त्यप॑रिवर्गमे॒वैना᳚न् प्रीणाती॒मꣳ स्तन॒मूर्ज॑स्वन्तं धया॒पां प्रप्या॑तमग्ने सरि॒रस्य॒ मद्ध्ये᳚ । उथ्सं॑ जुषस्व॒ मधु॑मन्तमूर्व समु॒द्रियꣳ॒॒ सद॑न॒मा वि॑शस्व ॥ यो वा अ॒ग्निं प्र॒युज्य॒ न वि॑मु॒ञ्चति॒ यथाऽश्वो॑ यु॒क्तोऽवि॑मुच्यमानः॒ क्षुद्ध्य॑न् परा॒भव॑त्ये॒वम॑स्या॒ग्निः परा॑ भवति॒ तं प॑रा॒भव॑न्तं॒ ॅयज॑मा॒नोऽनु॒ परा॑ भवति॒ सो᳚ऽग्निं चि॒त्वा लू॒क्षो - [  ]",
  "pada": "अ॒नु॒प॒रि॒क्राम॒मित्य॑नु - प॒रि॒क्राम᳚म् । जु॒हो॒ति॒ । अप॑रिवर्ग॒मित्यप॑रि - व॒र्ग॒म् । ए॒व । ए॒ना॒न् । प्री॒णा॒ति॒ । इ॒मम् । स्तन᳚म् । ऊर्ज॑स्वन्तम् । ध॒य॒ । अ॒पाम् । प्रप्या॑त॒मिति॒ प्र-प्या॒त॒म् । अ॒ग्ने॒ । स॒रि॒रस्य॑ । मद्ध्ये᳚ ।  । उथ्स᳚म् । जु॒ष॒स्व॒ । मधु॑मन्त॒मिति॒ मधु॑-म॒न्त॒म् । ऊ॒र्व॒ । स॒मु॒द्रिय᳚म् । सद॑नम् । एति॑ । वि॒श॒स्व॒ ।  । यः । वै । अ॒ग्निम् । प्र॒युज्येति॑ प्र - युज्य॑ । न । वि॒मु॒ञ्चतीति॑ वि - मु॒ञ्चति॑ । यथा᳚ । अश्वः॑ । यु॒क्तः । अवि॑मुच्यमान॒ इत्यवि॑ - मु॒च्य॒मा॒नः॒ । क्षुद्ध्यन्न्॑ । प॒रा॒भव॒तीति॑ परा - भव॑ति । ए॒वम् । अ॒स्य॒ । अ॒ग्निः । परेति॑ । भ॒व॒ति॒ । तम् । प॒रा॒भव॑न्त॒मिति॑ परा - भव॑न्तम् । यज॑मानः । अनु॑ । परेति॑ । भ॒व॒ति॒ । सः । अ॒ग्निम् । चि॒त्वा । लू॒क्षः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}