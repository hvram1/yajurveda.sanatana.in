{
  "id": "TS 5.5.10.5",
  "classification": {
    "kanda": "5",
    "prasna": "5",
    "anuvaka": "10",
    "panchasat": "5"
  },
  "header": "TS 5.5.10.5",
  "panchasatInfo": " 46",
  "padaCount": 50,
  "samhita": "अन्नं॑ ॅव॒ इष॑वो ऽनिमि॒षो वा॑तना॒मं तेभ्यो॑ वो॒ नम॒स्ते नो॑ मृडयत॒ ते यं द्वि॒ष्मो यश्च॑ नो॒ द्वेष्टि॒ तं ॅवो॒ जंभे॑ दधामि हु॒तादो॒ वा अ॒न्ये दे॒वा अ॑हु॒तादो॒ऽन्ये तान॑ग्नि॒चिदे॒वोभया᳚न् प्रीणाति द॒द्ध्ना म॑धुमि॒श्रेणै॒ता आहु॑तीर्जुहोति भाग॒धेये॑नै॒वैना᳚न् प्रीणा॒त्यथो॒ खल्वा॑हु॒रिष्ट॑का॒ वै दे॒वा अ॑हु॒ताद॒ इत्य॑ - [  ]",
  "pada": "अन्न᳚म् । वः॒ । इष॑वः । नि॒मि॒ष इति॑ नि - मि॒षः । वा॒त॒ना॒ममिति॑ वात - ना॒मम् । तेभ्यः॑ । वः॒ । नमः॑ । ते । नः॒ । मृ॒ड॒य॒त॒ । ते । यम् । द्वि॒ष्मः । यः । च॒ । नः॒ । द्वेष्टि॑ । तम् । वः॒ । जम्भे᳚ । द॒धा॒मि॒ । हु॒ताद॒ इति॑ हुत - अदः॑ । वै । अ॒न्ये । दे॒वाः । अ॒हु॒ताद॒ इत्य॑हुत - अदः॑ । अ॒न्ये । तान् । अ॒ग्नि॒चिदित्य॑ग्नि - चित् । ए॒व । उ॒भयान्॑ । प्री॒णा॒ति॒ । द॒द्ध्ना । म॒धु॒मि॒श्रेणेति॑ मधु - मि॒श्रेण॑ । ए॒ताः । आहु॑ती॒रित्या-हु॒तीः॒ । जु॒हो॒ति॒ । भा॒ग॒धेये॒नेति॑ भाग - धेये॑न । ए॒व । ए॒ना॒न् । प्री॒णा॒ति॒ । अथो॒ इति॑ । खलु॑ । आ॒हुः॒ । इष्ट॑काः । वै । दे॒वाः । अ॒हु॒ताद॒ इत्य॑हुत - अदः॑ । इति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}