{
  "id": "TS 5.5.10.1",
  "classification": {
    "kanda": "5",
    "prasna": "5",
    "anuvaka": "10",
    "panchasat": "1"
  },
  "header": "TS 5.5.10.1",
  "panchasatInfo": " 42",
  "padaCount": 50,
  "samhita": "स॒॒मीची॒॒ नामा॑सि॒ प्राची॒ दिक्तस्या᳚स्ते॒ ऽग्निरधि॑पति रसि॒तो र॑क्षि॒ता यश्चाधि॑पति॒ र्यश्च॑ गो॒प्ता ताभ्यां॒ नम॒स्तौनो॑ मृडयतां॒ ते यं द्वि॒ष्मो यश्च॑ नो॒ द्वेष्टि॒ तं ॅवां॒ जंभे॑ दधाम्योज॒स्विनी॒ नामा॑सि दक्षि॒णा दिक् तस्या᳚स्त॒ इन्द्रोऽधि॑पतिः॒ पृदा॑कुः॒ प्राची॒ नामा॑सि प्र॒तीची॒ दिक् तस्या᳚स्ते॒ - [  ]",
  "pada": "स॒मीची᳚ । नाम॑ । अ॒सि॒ । प्राची᳚ । दिक् । तस्याः᳚ । ते॒ । अ॒ग्निः । अधि॑पति॒रित्यधि॑ - प॒तिः॒ । अ॒सि॒तः । र॒क्षि॒ता । यः । च॒ । अधि॑पति॒रित्यधि॑-प॒तिः॒ । यः । च॒ । गो॒प्ता । ताभ्या᳚म् । नमः॑ । तौ । नः॒ । मृ॒ड॒य॒ता॒म् । ते । यम् । द्वि॒ष्मः । यः । च॒ । नः॒ । द्वेष्टि॑ । तम् । वा॒म् । जम्भे᳚ । द॒धा॒मि॒ । ओ॒ज॒स्विनी᳚ । नाम॑ । अ॒सि॒ । द॒क्षि॒णा । दिक् । तस्याः᳚ । ते॒ । इन्द्रः॑ । अधि॑पति॒रित्यधि॑ - प॒तिः॒ । पृदा॑कुः । प्राची᳚ । नाम॑ । अ॒सि॒ । प्र॒तीची᳚ । दिक् । तस्याः᳚ । ते॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}