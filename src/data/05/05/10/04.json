{
  "id": "TS 5.5.10.4",
  "classification": {
    "kanda": "5",
    "prasna": "5",
    "anuvaka": "10",
    "panchasat": "4"
  },
  "header": "TS 5.5.10.4",
  "panchasatInfo": " 45",
  "padaCount": 50,
  "samhita": "स्थ॒ तेषां᳚ ॅवो दक्षि॒णा गृ॒हाः पि॒तरो॑ व॒ इष॑वः॒ सग॑रो व॒ज्रिणो॒ नाम॑ स्थ॒ तेषां᳚ ॅवः प॒श्चाद् गृ॒हाः स्वप्नो॑ व॒ इष॑वो॒ गह्व॑रो ऽव॒स्थावा॑नो॒ नाम॑ स्थ॒ तेषां᳚ ॅव उत्त॒राद् गृ॒हा आपो॑ व॒ इष॑वः समु॒द्रो-ऽधि॑पतयो॒ नाम॑ स्थ॒ तेषां᳚ ॅव उ॒परि॑ गृ॒हा व॒र्॒.षं ॅव॒ इष॒वोऽव॑स्वान् क्र॒व्या नाम॑ स्थ॒ पार्त्थि॑वा॒-स्तेषां᳚ ॅव इ॒ह गृ॒हा - [  ]",
  "pada": "स्थ॒ । तेषा᳚म् । वः॒ । द॒क्षि॒णा । गृ॒हाः । पि॒तरः॑ । वः॒ । इष॑वः । सग॑रः । व॒ज्रिणः॑ । नाम॑ । स्थ॒ । तेषा᳚म् । वः॒ । प॒श्चात् । गृ॒हाः । स्वप्नः॑ । वः॒ । इष॑वः । गह्व॑रः । अ॒व॒स्थावा॑न॒ इत्य॑व - स्थावा॑नः । नाम॑ । स्थ॒ । तेषा᳚म् । वः॒ । उ॒त्त॒रादित्यु॑त् - त॒रात् । गृ॒हाः । आपः॑ । वः॒ । इष॑वः । स॒मु॒द्रः । अधि॑पतय॒ इत्यधि॑ - प॒त॒यः॒ । नाम॑ । स्थ॒ । तेषा᳚म् । वः॒ । उ॒परि॑ । गृ॒हाः । व॒र्.॒षम् । वः॒ । इष॑वः । अव॑स्वान् । क्र॒व्याः । नाम॑ । स्थ॒ । पार्थि॑वाः । तेषा᳚म् । वः॒ । इ॒ह । गृ॒हाः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}