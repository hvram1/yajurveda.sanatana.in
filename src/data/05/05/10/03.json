{
  "id": "TS 5.5.10.3",
  "classification": {
    "kanda": "5",
    "prasna": "5",
    "anuvaka": "10",
    "panchasat": "3"
  },
  "header": "TS 5.5.10.3",
  "panchasatInfo": " 44",
  "padaCount": 50,
  "samhita": "नो॒ द्वेष्टि॒ तं ॅवां॒ जंभे॑ दधाम्ये॒ता वै दे॒वता॑ अ॒ग्निं चि॒तꣳ र॑क्षन्ति॒ ताभ्यो॒ यदाहु॑ती॒र्न जु॑हु॒याद॑द्ध्व॒र्युं च॒ यज॑मानं च ध्यायेयु॒र्यदे॒ता आहु॑तीर्जु॒होति॑ भाग॒धेये॑नै-वै॒ना᳚ञ्छमयति॒ नाऽऽ*र्ति॒मार्च्छ॑त्यद्ध्व॒र्युर्न यज॑मानो हे॒तयो॒ नाम॑ स्थ॒ तेषां᳚ ॅवः पु॒रो गृ॒हा अ॒ग्निर्व॒ इष॑वः सलि॒लो नि॑लि॒पां नाम॑ - [  ]",
  "pada": "नः॒ । द्वेष्टि॑ । तम् । वा॒म् । जम्भे᳚ । द॒धा॒मि॒ । ए॒ताः । वै । दे॒वताः᳚ । अ॒ग्निम् । चि॒तम् । र॒क्ष॒न्ति॒ । ताभ्यः॑ । यत् । आहु॑ती॒रित्या - हु॒तीः॒ । न । जु॒हु॒यात् । अ॒द्ध्व॒र्युम् । च॒ । यज॑मानम् । च॒ । ध्या॒ये॒युः॒ । यत् । ए॒ताः । आहु॑ती॒रित्या - हु॒तीः॒ । जु॒होति॑ । भा॒ग॒धेये॒नेति॑ भाग-धेये॑न । ए॒व । ए॒ना॒न् । श॒म॒य॒ति॒ । न । आर्ति᳚म् । एति॑ । ऋ॒च्छ॒ति॒ । अ॒द्ध्व॒र्युः । न । यज॑मानः । हे॒तयः॑ । नाम॑ । स्थ॒ । तेषा᳚म् । वः॒ । पु॒रः । गृ॒हाः । अ॒ग्निः । वः॒ । इष॑वः । स॒लि॒लः । नि॒लिं॒पा इति॑ नि-लिं॒पाः । नाम॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}