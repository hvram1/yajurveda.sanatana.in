{
  "id": "TS 5.5.7.5",
  "classification": {
    "kanda": "5",
    "prasna": "5",
    "anuvaka": "7",
    "panchasat": "5"
  },
  "header": "TS 5.5.7.5",
  "panchasatInfo": " 33 ",
  "padaCount": 58,
  "samhita": "पुरी॒ष्याः᳚ प्रवि॑ष्टाः पृथि॒वीमनु॑ । तेषां॒ त्वम॑स्युत्त॒मः प्रणो॑ जी॒वात॑वे सुव ॥ आपं॑ त्वाऽग्ने॒ मन॒सा ऽऽपं॑ त्वाऽग्ने॒ तप॒सा ऽऽपं॑ त्वाऽग्ने दी॒क्षया ऽऽपं॑ त्वाऽग्न उप॒सद्भि॒रापं॑ त्वाऽग्ने सु॒त्ययाऽऽपं॑ त्वाऽग्ने॒ दक्षि॑णाभि॒रापं॑ त्वाऽग्ने ऽवभृ॒थेनापं॑ त्वाऽग्ने व॒शया ऽऽपं॑ त्वाऽग्ने स्वगाका॒रेणेत्या॑है॒ ( ) षा वा अ॒ग्नेराप्ति॒स्तयै॒वैन॑माप्नोति ॥",
  "pada": "पु॒री॒ष्याः᳚ । प्रवि॑ष्टा॒ इति॒ प्र - वि॒ष्टाः॒ । पृ॒थि॒वीम् । अनु॑ ।  । तेषा᳚म् । त्वम् । अ॒सि॒ । उ॒त्त॒म इत्यु॑त् - त॒मः । प्रेति॑ । नः॒ । जी॒वात॑वे । सु॒व॒ ।  । आप᳚म् । त्वा॒ । अ॒ग्ने॒ । मन॑सा । आप᳚म् । त्वा॒ । अ॒ग्ने॒ । तप॑सा । आप᳚म् । त्वा॒ । अ॒ग्ने॒ । दी॒क्षया᳚ । आप᳚म् । त्वा॒ । अ॒ग्ने॒ । उ॒प॒सद्भि॒रित्यु॑प॒सत् - भिः॒ । आप᳚म् । त्वा॒ । अ॒ग्ने॒ । सु॒त्यया᳚ । आप᳚म् । त्वा॒ । अ॒ग्ने॒ । दक्षि॑णाभिः । आप᳚म् । त्वा॒ । अ॒ग्ने॒ । अ॒व॒भृ॒थेनेत्य॑व - भृ॒थेन॑ । आप᳚म् । त्वा॒ । अ॒ग्ने॒ । व॒शया᳚ । आप᳚म् । त्वा॒ । अ॒ग्ने॒ । स्व॒गा॒का॒रेणेति॑ स्वगा - का॒रेण॑ । इति॑ । आ॒ह॒ ( ) । ए॒षा । वै । अ॒ग्नेः । आप्तिः॑ । तया᳚ । ए॒व । ए॒न॒म् । आ॒प्नो॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}