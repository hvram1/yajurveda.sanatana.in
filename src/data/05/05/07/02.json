{
  "id": "TS 5.5.7.2",
  "classification": {
    "kanda": "5",
    "prasna": "5",
    "anuvaka": "7",
    "panchasat": "2"
  },
  "header": "TS 5.5.7.2",
  "panchasatInfo": " 30",
  "padaCount": 50,
  "samhita": "-र्चा ऽऽक्रम॑णं॒ प्रतीष्ट॑का॒मुप॑ दद्ध्या॒न्नेन्द्रि॒येण॑ वी॒र्ये॑ण॒ व्यृ॑द्ध्यते रु॒द्रो वा ए॒ष यद॒ग्निस्तस्य॑ ति॒स्रः श॑र॒व्याः᳚ प्र॒तीची॑ ति॒रश्च्य॒नूची॒ ताभ्यो॒ वा ए॒ष आ वृ॑श्च्यते॒ यो᳚ऽग्निं चि॑नु॒ते᳚ ऽग्निं चि॒त्वा ति॑सृध॒न्वमया॑चितं ब्राह्म॒णाय॑ दद्या॒त् ताभ्य॑ ए॒व नम॑स्करो॒त्यथो॒ ताभ्य॑ ए॒वाऽऽत्मानं॒ निष्क्री॑णीते॒ यत्ते॑ रुद्र पु॒रो - [  ]",
  "pada": "ऋ॒चा । आ॒क्रम॑ण॒मित्या᳚ - क्रम॑णम् । प्रतीति॑ । इष्ट॑काम् । उपेति॑ । द॒द्ध्या॒त् । न । इ॒न्द्रि॒येण॑ । वी॒र्ये॑ण । वीति॑ । ऋ॒द्ध्य॒ते॒ । रु॒द्रः । वै । ए॒षः । यत् । अ॒ग्निः । तस्य॑ । ति॒स्रः । श॒र॒व्याः᳚ । प्र॒तीची᳚ । ति॒रश्ची᳚ । अ॒नूची᳚ । ताभ्यः॑ । वै । ए॒षः । एति॑ । वृ॒श्च्य॒ते॒ । यः । अ॒ग्निम् । चि॒नु॒ते । अ॒ग्निम् । चि॒त्वा । ति॒सृ॒ध॒न्वमिति॑ तिसृ - ध॒न्वम् । अया॑चितम् । ब्रा॒ह्म॒णाय॑ । द॒द्या॒त् । ताभ्यः॑ । ए॒व । नमः॑ । क॒रो॒ति॒ । अथो॒ इति॑ । ताभ्यः॑ । ए॒व । आ॒त्मान᳚म् । निरिति॑ । क्री॒णी॒ते॒ । यत् । ते॒ । रु॒द्र॒ । पु॒रः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}