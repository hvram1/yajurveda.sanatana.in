{
  "id": "TS 5.5.7.1",
  "classification": {
    "kanda": "5",
    "prasna": "5",
    "anuvaka": "7",
    "panchasat": "1"
  },
  "header": "TS 5.5.7.1",
  "panchasatInfo": " 29",
  "padaCount": 50,
  "samhita": "सु॒व॒र्गाय॒ वा ए॒ष लो॒काय॑ चीयते॒ यद॒ग्निर्वज्र॑ एकाद॒शिनी॒ यद॒ग्नावे॑काद॒शिनीं᳚ मिनु॒याद्-वज्रे॑णैनꣳ सुव॒र्गाल्लो॒काद॒न्तर्द॑द्ध्या॒द्यन्न मि॑नु॒याथ् स्वरु॑भिः प॒शून् व्य॑र्द्धयेदेकयू॒पं मि॑नोति॒ नैनं॒ ॅवज्रे॑ण सुव॒र्गाल्लो॒काद॑न्त॒र्दधा॑ति॒ न स्वरु॑भिः प॒शून् व्य॑र्द्धयति॒ वि वा ए॒ष इ॑न्द्रि॒येण॑ वी॒र्ये॑णर्द्ध्यते॒ यो᳚ऽग्निं चि॒न्व-न्न॑धि॒क्राम॑त्यैन्द्रि॒य - [  ]",
  "pada": "सु॒व॒र्गायेति॑ सुवः - गाय॑ । वै । ए॒षः । लो॒काय॑ । ची॒य॒ते॒ । यत् । अ॒ग्निः । वज्रः॑ । ए॒का॒द॒शिनी᳚ । यत् । अ॒ग्नौ । ए॒का॒द॒शिनी᳚म् । मि॒नु॒यात् । वज्रे॑ण । ए॒न॒म् । सु॒व॒र्गादिति॑ सुवः - गात् । लो॒कात् । अ॒न्तः । द॒द्ध्या॒त् । यत् । न । मि॒नु॒यात् । स्वरु॑भि॒रिति॒ स्वरु॑-भिः॒ । प॒शून् । वीति॑ । अ॒र्द्ध॒ये॒त् । ए॒क॒यू॒पमित्ये॑क - यू॒पम् । मि॒नो॒ति॒ । न । ए॒न॒म् । वज्रे॑ण । सु॒व॒र्गादिति॑ सुवः - गात् । लो॒कात् । अ॒न्त॒र्दधा॒तीत्य॑न्तः - दधा॑ति । न । स्वरु॑भि॒रिति॒ स्वरु॑-भिः॒ । प॒शून् । वीति॑ । अ॒र्द्ध॒य॒ति॒ । वीति॑ । वै । ए॒षः । इ॒न्द्रि॒येण॑ । वी॒र्ये॑ण । ऋ॒द्ध्य॒ते॒ । यः । अ॒ग्निम् । चि॒न्वन्न् । अ॒धि॒क्राम॒तीत्य॑धि - क्राम॑ति । ऐ॒न्द्रि॒या । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}