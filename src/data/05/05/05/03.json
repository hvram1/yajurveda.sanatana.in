{
  "id": "TS 5.5.5.3",
  "classification": {
    "kanda": "5",
    "prasna": "5",
    "anuvaka": "5",
    "panchasat": "3"
  },
  "header": "TS 5.5.5.3",
  "panchasatInfo": " 24",
  "padaCount": 50,
  "samhita": "द्वि॒तीया॑मुप॒धाय॑ व्या॒नेनै॒व व्या॒नꣳ सम॑र्द्धय॒त्यपा᳚न् यात्तृ॒तीया॑मुप॒धाया॑-पा॒नेनै॒वापा॒नꣳ सम॑र्द्धय॒त्यथो᳚ प्रा॒णैरे॒वैनꣳ॒॒ समि॑न्धे॒ भूर्भुवः॒ सुव॒रिति॑ स्वयमातृ॒ण्णा उप॑ दधाती॒मे वै लो॒काः स्व॑यमातृ॒ण्णा ए॒ताभिः॒ खलु॒वै व्याहृ॑तीभिः प्र॒जाप॑तिः॒ प्रा*ऽजा॑यत॒ यदे॒ताभि॒र्व्याहृ॑तीभिः स्वयमातृ॒ण्णा उ॑प॒दधा॑ती॒माने॒व लो॒कानु॑प॒धायै॒षु - [  ]",
  "pada": "द्वि॒तीया᳚म् । उ॒प॒धायेत्यु॑प - धाय॑ । व्या॒नेनेति॑ वि - अ॒नेन॑ । ए॒व । व्या॒नमिति॑ वि - अ॒नम् । समिति॑ । अ॒र्द्ध॒य॒ति॒ । अपेति॑ । अ॒न्या॒त् । तृ॒तीया᳚म् । उ॒प॒धायेत्यु॑प - धाय॑ । अ॒पा॒नेनेत्य॑प - अ॒नेन॑ । ए॒व । अ॒पा॒नमित्य॑प - अ॒नम् । समिति॑ । अ॒र्द्ध॒य॒ति॒ । अथो॒ इति॑ । प्रा॒णैरिति॑ प्र - अ॒नैः । ए॒व । ए॒न॒म् । समिति॑ । इ॒न्धे॒ । भूः । भुवः॑ । सुवः॑ । इति॑ । स्व॒य॒मा॒तृ॒ण्णा इति॑ स्वयं-आ॒तृ॒ण्णाः । उपेति॑ । द॒धा॒ति॒ । इ॒मे । वै । लो॒काः । स्व॒य॒मा॒तृ॒ण्णा इति॑ स्वयं-आ॒तृ॒ण्णाः । ए॒ताभिः॑ । खलु॑ । वै । व्याहृ॑तीभि॒रिति॒ व्याहृ॑ति - भिः॒ । प्र॒जाप॑ति॒रिति॑ प्र॒जा - प॒तिः॒ । प्रेति॑ । अ॒जा॒य॒त॒ । यत् । ए॒ताभिः॑ । व्याहृ॑तीभि॒रिति॒ व्याहृ॑ति - भिः॒ । स्व॒य॒मा॒तृ॒ण्णा इति॑ स्वयं - आ॒तृ॒ण्णाः । उ॒प॒दधा॒तीत्यु॑प - दधा॑ति । इ॒मान् । ए॒व । लो॒कान् । उ॒प॒धायेत्यु॑प - धाय॑ । ए॒षु । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}