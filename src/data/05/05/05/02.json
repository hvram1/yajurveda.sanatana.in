{
  "id": "TS 5.5.5.2",
  "classification": {
    "kanda": "5",
    "prasna": "5",
    "anuvaka": "5",
    "panchasat": "2"
  },
  "header": "TS 5.5.5.2",
  "panchasatInfo": " 23",
  "padaCount": 50,
  "samhita": "वदन्त्य॒ग्नौ ग्रा॒म्यान् प॒शून् प्र द॑धाति शु॒चाऽऽर॒ण्यान॑र्पयति॒ किं तत॒ उच्छिꣳ॑ष॒तीति॒ यद्धि॑रण्येष्ट॒का उ॑प॒दधा᳚त्य॒मृतं॒ ॅवै हिर॑ण्यम॒मृते॑नै॒व ग्रा॒म्येभ्यः॑ प॒शुभ्यो॑ भेष॒जं क॑रोति॒ नैनान्॑ हिनस्ति प्रा॒णो वै प्र॑थ॒मा स्व॑यमातृ॒ण्णा व्या॒नो द्वि॒तीया॑ऽपा॒नस्तृ॒तीयाऽनु॒ प्राऽ*ण्या᳚त् प्रथ॒माꣳ स्व॑यमातृ॒ण्णामु॑प॒धाय॑ प्रा॒णेनै॒व प्रा॒णꣳ सम॑र्द्धयति॒ व्य॑न्याद् - [  ]",
  "pada": "व॒द॒न्ति॒ । अ॒ग्नौ । ग्रा॒म्यान् । प॒शून् । प्रेति॑ । द॒धा॒ति॒ । शु॒चा । आ॒र॒ण्यान् । अ॒र्प॒य॒ति॒ । किम् । ततः॑ । उदिति॑ । शिꣳ॒॒ष॒ति॒ । इति॑ । यत् । हि॒र॒ण्ये॒ष्ट॒का इति॑ हिरण्य - इ॒ष्ट॒काः । उ॒प॒दधा॒तीत्यु॑प-दधा॑ति । अ॒मृत᳚म् । वै । हिर॑ण्यम् । अ॒मृते॑न । ए॒व । ग्रा॒म्येभ्यः॑ । प॒शुभ्य॒ इति॑ प॒शु - भ्यः॒ । भे॒ष॒जम् । क॒रो॒ति॒ । न । ए॒ना॒न् । हि॒न॒स्ति॒ । प्रा॒ण इति॑ प्र - अ॒नः । वै । प्र॒थ॒मा । स्व॒य॒मा॒तृ॒ण्णेति॑ स्वयं - आ॒तृ॒ण्णा । व्या॒न इति॑ वि - अ॒नः । द्वि॒तीया᳚ । अ॒पा॒न इत्य॑प-अ॒नः । तृ॒तीया᳚ । अनु॑ । प्रेति॑ । अ॒न्या॒त् । प्र॒थ॒माम् । स्व॒य॒मा॒तृ॒ण्णामिति॑ स्वयं - आ॒तृ॒ण्णाम् । उ॒प॒धायेत्यु॑प - धाय॑ । प्रा॒णेनेति॑ प्र - अ॒नेन॑ । ए॒व । प्रा॒णमिति॑ प्र - अ॒नम् । समिति॑ । अ॒र्द्ध॒य॒ति॒ । वीति॑ । अ॒न्या॒त् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}