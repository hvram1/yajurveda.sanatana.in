{
  "id": "TS 5.5.1.6",
  "classification": {
    "kanda": "5",
    "prasna": "5",
    "anuvaka": "1",
    "panchasat": "6"
  },
  "header": "TS 5.5.1.6",
  "panchasatInfo": " 6",
  "padaCount": 50,
  "samhita": "-च्च॒रुः का॒र्यो᳚ऽस्मिन्ने॒व लो॒क ऋ॑द्ध्नोत्यादि॒त्यो भ॑वती॒ यं ॅवा अदि॑तिर॒स्यामे॒व प्रति॑ तिष्ठ॒त्यथो॑ अ॒स्यामे॒वाधि॑ य॒ज्ञ्ं त॑नुते॒ यो वै सं॑ॅवथ्स॒रमुख्य॒-मभृ॑त्वा॒ऽग्निं चि॑नु॒ते यथा॑ सा॒मि गर्भो॑ऽव॒पद्य॑ते ता॒दृगे॒व तदार्ति॒मार्च्छे᳚द्-वैश्वान॒रं द्वाद॑शकपालं पु॒रस्ता॒न्निर्व॑पेथ् संॅवथ्स॒रो वा अ॒ग्निर्-वै᳚श्वान॒रो यथा॑ संवथ्स॒रमा॒प्त्वा - [  ]",
  "pada": "च॒रुः । का॒र्यः॑ । अ॒स्मिन्न् । ए॒व । लो॒के । ऋ॒द्ध्नो॒ति॒ । आ॒दि॒त्यः । भ॒व॒ति॒ । इ॒यम् । वै । अदि॑तिः । अ॒स्याम् । ए॒व । प्रतीति॑ । ति॒ष्ठ॒ति॒ । अथो॒ इति॑ । अ॒स्याम् । ए॒व । अधीति॑ । य॒ज्ञम् । त॒नु॒ते॒ । यः । वै । सं॒ॅव॒थ्स॒रमिति॑ सं - व॒थ्स॒रम् । उख्य᳚म् । अभृ॑त्वा । अ॒ग्निम् । चि॒नु॒ते । यथा᳚ । सा॒मि । गर्भः॑ । अ॒व॒पद्य॑त॒ इत्य॑व - पद्य॑ते । ता॒दृक् । ए॒व । तत् । आर्ति᳚म् । एति॑ । ऋ॒च्छे॒त् । वै॒श्वा॒न॒रम् । द्वाद॑शकपाल॒मिति॒ द्वाद॑श - क॒पा॒ल॒म् । पु॒रस्ता᳚त् । निरिति॑ । व॒पे॒त् । सं॒ॅव॒थ्स॒र इति॑ सं - व॒थ्स॒रः । वै । अ॒ग्निः । वै॒श्वा॒न॒रः । यथा᳚ । सं॒ॅव॒थ्स॒रमिति॑ सं - व॒थ्स॒रम् । आ॒प्त्वा । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}