{
  "id": "TS 5.5.1.5",
  "classification": {
    "kanda": "5",
    "prasna": "5",
    "anuvaka": "1",
    "panchasat": "5"
  },
  "header": "TS 5.5.1.5",
  "panchasatInfo": " 5",
  "padaCount": 50,
  "samhita": "ए॒वोभ॒यतः॑ परि॒गृह्य॒ यज॑मा॒नोऽव॑ रुन्धे पुरो॒डाशे॑न॒ वै दे॒वा अ॒मुष्मि॑न् ॅलो॒क आ᳚र्द्ध्नुवन् च॒रुणा॒ऽस्मिन्. यः का॒मये॑ता॒ऽमुष्मि॑न् ॅलो॒क ऋ॑द्ध्नुया॒मिति॒ स पु॑रो॒डाशं॑ कुर्वीता॒ऽमुष्मि॑न्ने॒व लो॒क ऋ॑द्ध्नोति॒ यद॒ष्टाक॑पाल॒स्तेना᳚ऽऽ*ग्ने॒यो यत् त्रि॑कपा॒लस्तेन॑ वैष्ण॒वः समृ॑द्ध्यै॒ यः का॒मये॑ता॒स्मिन् ॅलो॒क ऋ॑द्ध्नुया॒मिति॒ स च॒रुं कु॑र्वीता॒ग्नेर्घृ॒तं ॅविष्णो᳚स्तण्डु॒ला-स्तस्मा᳚ - [  ]",
  "pada": "ए॒व । उ॒भ॒यतः॑ । प॒रि॒गृह्येति॑ परि-गृह्य॑ । यज॑मानः । अवेति॑ । रु॒न्धे॒ । पु॒रो॒डाशे॑न । वै । दे॒वाः । अ॒मुष्मिन्न्॑ । लो॒के । आ॒र्द्ध्नु॒व॒न्न् । च॒रुणा᳚ । अ॒स्मिन्न् । यः । का॒मये॑त । अ॒मुष्मिन्न्॑ । लो॒के । ऋ॒द्ध्नु॒या॒म् । इति॑ । सः । पु॒रो॒डाश᳚म् । कु॒र्वी॒त॒ । अ॒मुष्मिन्न्॑ । ए॒व । लो॒के । ऋ॒द्ध्नो॒ति॒ । यत् । अ॒ष्टाक॑पाल॒ इत्य॒ष्टा - क॒पा॒लः॒ । तेन॑ । आ॒ग्ने॒यः । यत् । त्रि॒क॒पा॒ल इति॑ त्रि - क॒पा॒लः । तेन॑ । वै॒ष्ण॒वः । समृ॑द्ध्या॒ इति॒ सं - ऋ॒द्ध्यै॒ । यः । का॒मये॑त । अ॒स्मिन्न् । लो॒के । ऋ॒द्ध्नु॒या॒म् । इति॑ । सः । च॒रुम् । कु॒र्वी॒त॒ । अ॒ग्नेः । घृ॒तम् । विष्णोः᳚ । त॒ण्डु॒लाः । तस्मा᳚त् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}