{
  "id": "TS 5.5.1.1",
  "classification": {
    "kanda": "5",
    "prasna": "5",
    "anuvaka": "1",
    "panchasat": "1"
  },
  "header": "TS 5.5.1.1",
  "panchasatInfo": " 1",
  "padaCount": 50,
  "samhita": "यदेके॑न सꣳ स्था॒पय॑ति य॒ज्ञ्स्य॒ संत॑त्या॒ अवि॑च्छेदायै॒न्द्राः प॒शवो॒ ये मु॑ष्क॒रा यदै॒न्द्राः सन्तो॒ऽग्निभ्य॑ आल॒भ्यन्ते॑ दे॒वता᳚भ्यः स॒मदं॑ दधात्याग्ने॒यीस्त्रि॒ष्टुभो॑ याज्यानुवा॒क्याः᳚ कुर्या॒द्-यदा᳚ग्ने॒यीस्तेना᳚ ऽऽ*ग्ने॒या यत् त्रि॒ष्टुभ॒स्तेनै॒न्द्राः समृ॑द्ध्यै॒ न दे॒वता᳚भ्यः स॒मदं॑ दधाति वा॒यवे॑ नि॒युत्व॑ते तूप॒रमा ल॑भते॒ तेजो॒ऽग्नेर्वा॒युस्तेज॑स ए॒ष आ ल॑भ्यते॒ तस्मा᳚द्-य॒द्रिय॑ङ् वा॒यु - [  ]",
  "pada": "यत् । एके॑न । स॒ꣴ॒स्था॒पय॒तीति॑ सं - स्था॒पय॑ति । य॒ज्ञस्य॑ । सन्त॑त्या॒ इति॒ सं - त॒त्यै॒ । अवि॑च्छेदा॒येत्यवि॑ - छे॒दा॒य॒ । ऐ॒न्द्राः । प॒शवः॑ । ये । मु॒ष्क॒राः । यत् । ऐ॒न्द्राः । सन्तः॑ । अ॒ग्निभ्य॒ इत्य॒ग्नि - भ्यः॒ । आ॒ल॒भ्यन्त॒ इत्या᳚ - ल॒भ्यन्ते᳚ । दे॒वता᳚भ्यः । स॒मद॒मिति॑ स - मद᳚म् । द॒धा॒ति॒ । आ॒ग्ने॒यीः । त्रि॒ष्टुभः॑ । या॒ज्या॒नु॒वा॒क्या॑ इति॑ याज्या - अ॒नु॒वा॒क्याः᳚ । कु॒र्या॒त् । यत् । आ॒ग्ने॒यीः । तेन॑ । आ॒ग्ने॒याः । यत् । त्रि॒ष्टुभः॑ । तेन॑ । ऐ॒न्द्राः । समृ॑द्ध्या॒ इति॒ सं - ऋ॒द्ध्यै॒ । न । दे॒वता᳚भ्यः । स॒मद॒मिति॑ स - मद᳚म् । द॒धा॒ति॒ । वा॒यवे᳚ । नि॒युत्व॑त॒ इति॑ नि-युत्व॑ते । तू॒प॒रम् । एति॑ । ल॒भ॒ते॒ । तेजः॑ । अ॒ग्नेः । वा॒युः । तेज॑से । ए॒षः । एति॑ । ल॒भ्य॒ते॒ । तस्मा᳚त् । य॒द्रियङ्॑ । वा॒युः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}