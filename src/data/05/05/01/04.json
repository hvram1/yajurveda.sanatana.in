{
  "id": "TS 5.5.1.4",
  "classification": {
    "kanda": "5",
    "prasna": "5",
    "anuvaka": "1",
    "panchasat": "4"
  },
  "header": "TS 5.5.1.4",
  "panchasatInfo": " 4",
  "padaCount": 50,
  "samhita": "-रि॑या॒द्-यद्-वा॑य॒व्यः॑ प॒शुर्भव॑ति॒ तेन॑ वा॒योर्नैति॒ यत् प्रा॑जाप॒त्यः पु॑रो॒डाशो॒ भव॑ति॒ तेन॑ प्रा॒जाप॑ते॒र्नैति॒ यद् द्वाद॑शकपाल॒स्तेन॑ वैश्वान॒रान्नैत्या᳚ग्ना वैष्ण॒वमेका॑दश-कपालं॒ निर्व॑पति दीक्षि॒ष्यमा॑णो॒ऽग्निः सर्वा॑ दे॒वता॒ विष्णु॑र्य॒ज्ञो दे॒वता᳚श्चै॒व य॒ज्ञ्ं चाऽऽ* र॑भते॒ऽग्निर॑व॒मो दे॒वता॑नां॒ ॅविष्णुः॑ पर॒मो यदा᳚ग्ना-वैष्ण॒व-मेका॑दशकपालं नि॒र्वपति दे॒वता॑ - [  ]",
  "pada": "इ॒या॒त् । यत् । वा॒य॒व्यः॑ । प॒शुः । भव॑ति । तेन॑ । वा॒योः । न । ए॒ति॒ । यत् । प्रा॒जा॒प॒त्य इति॑ प्राजा - प॒त्यः । पु॒रो॒डाशः॑ । भव॑ति । तेन॑ । प्र॒जाप॑ते॒रिति॑ प्र॒जा - प॒तेः॒ । न । ए॒ति॒ । यत् । द्वाद॑शकपाल॒ इति॒ द्वाद॑श - क॒पा॒लः॒ । तेन॑ । वै॒श्वा॒न॒रात् । न । ए॒ति॒ । आ॒ग्ना॒वै॒ष्ण॒वमित्या᳚ग्ना - वै॒ष्ण॒वम् । एका॑दशकपाल॒मित्येका॑दश- क॒पा॒ल॒म् । निरिति॑ । व॒प॒ति॒ । दी॒क्षि॒ष्यमा॑णः । अ॒ग्निः । सर्वाः᳚ । दे॒वताः᳚ । विष्णुः॑ । य॒ज्ञः । दे॒वताः᳚ । च॒ । ए॒व । य॒ज्ञम् । च॒ । एति॑ । र॒भ॒ते॒ । अ॒ग्निः । अ॒व॒मः । दे॒वता॑नाम् । विष्णुः॑ । प॒र॒मः । यत् । आ॒ग्ना॒वै॒ष्ण॒वमित्या᳚ग्ना - वै॒ष्ण॒वम् । एका॑दशकपाल॒मित्येका॑दश-क॒पा॒ल॒म् । नि॒र्वप॒तीति॑ निः - वप॑ति । दे॒वताः᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}