{
  "id": "TS 5.5.1.3",
  "classification": {
    "kanda": "5",
    "prasna": "5",
    "anuvaka": "1",
    "panchasat": "3"
  },
  "header": "TS 5.5.1.3",
  "panchasatInfo": " 3",
  "padaCount": 50,
  "samhita": "पुरु॑षाणाꣳ रू॒पं ॅयत् तू॑प॒रस्तदश्वा॑नां॒ ॅयद॒न्यतो॑द॒न् तद्-गवां॒ ॅयदव्या॑ इव श॒फास्तदवी॑नां॒ ॅयद॒जस्तद॒जानां᳚ ॅवा॒युर्वै प॑शू॒नां प्रि॒यं धाम॒ यद्-वा॑य॒व्यो॑ भव॑त्ये॒तमे॒वैन॑म॒भि स॑जांना॒नाः प॒शव॒ उप॑ तिष्ठन्ते वाय॒व्यः॑ का॒र्या(3)ः प्रा॑जाप॒त्या(3) इत्या॑हु॒-र्यद्-वा॑य॒व्यं॑ कु॒र्यात् प्र॒जाप॑तेरिया॒द्यत् प्रा॑जाप॒त्यं कु॒र्याद्-वा॒यो - [  ]",
  "pada": "पुरु॑षाणाम् । रू॒पम् । यत् । तू॒प॒रः । तत् । अश्वा॑नाम् । यत् । अ॒न्यतो॑द॒न्नित्य॒न्यतः॑ - द॒न्न् । तत् । गवा᳚म् । यत् । अव्याः᳚ । इ॒व॒ । श॒फाः । तत् । अवी॑नाम् । यत् । अ॒जः । तत् । अ॒जाना᳚म् । वा॒युः । वै । प॒शू॒नाम् । प्रि॒यम् । धाम॑ । यत् । वा॒य॒व्यः॑ । भव॑ति । ए॒तम् । ए॒व । ए॒न॒म् । अ॒भीति॑ । स॒ञ्जा॒ना॒ना इति॑ सं - जा॒ना॒नाः । प॒शवः॑ । उपेति॑ । ति॒ष्ठ॒न्ते॒ । वा॒य॒व्यः॑ । का॒र्या(3)ः । प्रा॒जा॒प॒त्या(3) इति॑ प्राजा - प॒त्या(3)ः । इति॑ । आ॒हुः॒ । यत् । वा॒य॒व्य᳚म् । कु॒र्यात् । प्र॒जाप॑ते॒रिति॑ प्र॒जा - प॒तेः॒ । इ॒या॒त् । यत् । प्रा॒जा॒प॒त्यमिति॑ प्राजा - प॒त्यम् । कु॒र्यात् । वा॒योः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}