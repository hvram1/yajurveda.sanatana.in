{
  "id": "TS 5.5.2.4",
  "classification": {
    "kanda": "5",
    "prasna": "5",
    "anuvaka": "2",
    "panchasat": "4"
  },
  "header": "TS 5.5.2.4",
  "panchasatInfo": " 11",
  "padaCount": 50,
  "samhita": "स पापी॑यान् भविष्य॒सीति॒ सो᳚ऽब्रवी॒त् तथा॒ वा अ॒हं क॑रिष्यामि॒ यथा᳚ त्वा॒ नाति॑ध॒क्ष्यतीति॒ स इ॒माम॒भ्य॑मृशत् प्र॒जाप॑तिस्त्वा सादयतु॒ तया॑ दे॒वत॑याऽङ्गिर॒स्वद् ध्रु॒वा सी॒देती॒मामे॒वेष्ट॑कां कृ॒त्वोपा॑-ध॒त्ता-न॑तिदाहाय॒ यत् प्रत्य॒ग्निं चि॑न्वी॒त तद॒भि मृ॑शेत् प्र॒जाप॑तिस्त्वा सादयतु॒ तया॑ दे॒वत॑याऽङ्गिर॒स्वद् ध्रु॒वा सी॒दे - [  ]",
  "pada": "सः । पापी॑यान् । भ॒वि॒ष्य॒सि॒ । इति॑ । सः । अ॒ब्र॒वी॒त् । तथा᳚ । वै । अ॒हम् । क॒रि॒ष्या॒मि॒ । यथा᳚ । त्वा॒ । न । अ॒ति॒ध॒क्ष्यतीत्य॑ति-ध॒क्ष्यति॑ । इति॑ । सः । इ॒माम् । अ॒भीति॑ । अ॒मृ॒श॒त् । प्र॒जाप॑ति॒रिति॑ प्र॒जा-प॒तिः॒ । त्वा॒ । सा॒द॒य॒त॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ । इति॑ । इ॒माम् । ए॒व । इष्ट॑काम् । कृ॒त्वा । उपेति॑ । अ॒ध॒त्त॒ । अन॑तिदाहा॒येत्यन॑ति - दा॒हा॒य॒ । यत् । प्रतीति॑ । अ॒ग्निम् । चि॒न्वी॒त । तत् । अ॒भीति॑ । मृ॒शे॒त् । प्र॒जाप॑ति॒रिति॑ प्र॒जा-प॒तिः॒ । त्वा॒ । सा॒द॒य॒तु॒ । तया᳚ । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}