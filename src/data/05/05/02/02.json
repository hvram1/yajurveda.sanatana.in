{
  "id": "TS 5.5.2.2",
  "classification": {
    "kanda": "5",
    "prasna": "5",
    "anuvaka": "2",
    "panchasat": "2"
  },
  "header": "TS 5.5.2.2",
  "panchasatInfo": " 9",
  "padaCount": 50,
  "samhita": "-न॑सा॒नीति॒ वा अ॒ग्निश्ची॑यते ऽग्नि॒वाने॒व भ॑वति॒ कस्मै॒ कम॒ग्निश्ची॑यत॒ इत्या॑हुर्दे॒वा मा॑ वेद॒न्निति॒ वा अ॒ग्निश्ची॑यते वि॒दुरे॑नं दे॒वाः कस्मै॒ कम॒ग्निश्ची॑यत॒ इत्या॑हुर्गृ॒ह्य॑सा॒नीति॒ वा अ॒ग्निश्ची॑यते गृ॒ह्ये॑व भ॑वति॒ कस्मै॒ कम॒ग्निश्ची॑यत॒ इत्या॑हुः पशु॒मान॑सा॒नीति॒ वा अ॒ग्नि - [  ]",
  "pada": "अ॒सा॒नि॒ । इति॑ । वै । अ॒ग्निः । ची॒य॒ते॒ । अ॒ग्नि॒वानित्य॑ग्नि - वान् । ए॒व । भ॒व॒ति॒ । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । दे॒वाः । मा॒ । वे॒द॒न्न् । इति॑ । वै । अ॒ग्निः । ची॒य॒ते॒ । वि॒दुः । ए॒न॒म् । दे॒वाः । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । गृ॒ही । अ॒सा॒नि॒ । इति॑ । वै । अ॒ग्निः । ची॒य॒ते॒ । गृ॒ही । ए॒व । भ॒व॒ति॒ । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । प॒शु॒मानिति॑ पशु - मान् । अ॒सा॒नि॒ । इति॑ । वै । अ॒ग्निः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}