{
  "id": "TS 5.5.2.1",
  "classification": {
    "kanda": "5",
    "prasna": "5",
    "anuvaka": "2",
    "panchasat": "1"
  },
  "header": "TS 5.5.2.1",
  "panchasatInfo": " 8",
  "padaCount": 50,
  "samhita": "प्र॒जाप॑तिः प्र॒जाः सृ॒ष्ट्वा प्रे॒णाऽनु॒ प्रावि॑श॒त् ताभ्यः॒ पुनः॒ संभ॑वितुं॒ नाश॑क्नो॒थ् सो᳚ऽब्रवीदृ॒द्ध्नव॒दिथ् स यो मे॒तः पुनः॑ संचि॒नव॒दिति॒ तं दे॒वाः सम॑चिन्व॒न् ततो॒ वै त आ᳚र्द्ध्नुव॒न्॒ यथ् स॒मचि॑न्व॒न् तच्चित्य॑स्य चित्य॒त्वं ॅय ए॒वं ॅवि॒द्वान॒ग्निं चि॑नु॒त ऋ॒द्ध्नोत्ये॒व कस्मै॒ कम॒ग्निश्ची॑यत॒ इत्या॑हुरग्नि॒वा - [  ]",
  "pada": "प्र॒जाप॑ति॒रिति॑ प्र॒जा - प॒तिः॒ । प्र॒जा इति॑ प्र - जाः । सृ॒ष्ट्वा । प्रे॒णा । अनु॑ । प्रेति॑ । अ॒वि॒श॒त् । ताभ्यः॑ । पुनः॑ । संभ॑वितु॒मिति॒ सं - भ॒वि॒तु॒म् । न । अ॒श॒क्नो॒त् । सः । अ॒ब्र॒वी॒त् । ऋ॒द्ध्नव॑त् । इत् । सः । यः । मा॒ । इ॒तः । पुनः॑ । स॒ञ्चि॒नव॒दिति॑ सं - चि॒नव॑त् । इति॑ । तम् । दे॒वाः । समिति॑ । अ॒चि॒न्व॒न्न् । ततः॑ । वै । ते । आ॒र्द्ध्नु॒व॒न्न् । यत् । स॒मचि॑न्व॒न्निति॑ सं - अचि॑न्वन्न् । तत् । चित्य॑स्य । चि॒त्य॒त्वमिति॑ चित्य - त्वम् । यः । ए॒वम् । वि॒द्वान् । अ॒ग्निम् । चि॒नु॒ते । ऋ॒द्ध्नोति॑ । ए॒व । कस्मै᳚ । कम् । अ॒ग्निः । ची॒य॒ते॒ । इति॑ । आ॒हुः॒ । अ॒ग्नि॒वानित्य॑ग्नि - वान् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}