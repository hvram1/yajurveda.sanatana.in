{
  "id": "TS 5.5.2.6",
  "classification": {
    "kanda": "5",
    "prasna": "5",
    "anuvaka": "2",
    "panchasat": "6"
  },
  "header": "TS 5.5.2.6",
  "panchasatInfo": " 13",
  "padaCount": 50,
  "samhita": "त्रीणि॑ च श॒तान्यसृ॑जन्त॒ त्रय॑स्त्रिꣳशतं च॒ तस्मा᳚त् त्र्य॒हं भा॒र्यः॑ प्रैव जा॑यते॒ तान् रु॒द्रा अ॑ब्रुव॒न् प्र यू॒यम॑जनिढ्वं ॅव॒यं प्रजा॑यामहा॒ इति॒ तꣳ रु॒द्रेभ्यः॒ प्राय॑च्छ॒न् तꣳ षडहा᳚न्यबिभरु॒स्तेन॒ त्रीणि॑ च श॒तान्यसृ॑जन्त॒ त्रय॑स्त्रिꣳशतं च॒ तस्मा᳚थ् षड॒हं भा॒र्यः॑ प्रैव जा॑यते॒ ताना॑दि॒त्या अ॑ब्रुव॒न् प्र यू॒यम॑जनिढ्वं ॅव॒यं - [  ]",
  "pada": "त्रीणि॑ । च॒ । श॒तानि॑ । असृ॑जन्त । त्रय॑स्त्रिꣳशत॒मिति॒ त्रयः॑- त्रिꣳ॒॒श॒त॒म् । च॒ । तस्मा᳚त् । त्र्य॒हमिति॑ त्रि - अ॒हम् । भा॒र्यः॑ । प्रेति॑ । ए॒व । जा॒य॒ते॒ । तान् । रु॒द्राः । अ॒ब्रु॒व॒न्न् । प्रेति॑ । यू॒यम् । अ॒ज॒नि॒ढ्व॒म् । व॒यम् । प्रेति॑ । जा॒या॒म॒है॒ । इति॑ । तम् । रु॒द्रेभ्यः॑ । प्रेति॑ । अ॒य॒च्छ॒न्न् । तम् । षट् । अहा॑नि । अ॒बि॒भ॒रुः॒ । तेन॑ । त्रीणि॑ । च॒ । श॒तानि॑ । असृ॑जन्त । त्रय॑स्त्रिꣳशत॒मिति॒ त्रयः॑ - त्रिꣳ॒॒श॒त॒म् । च॒ । तस्मा᳚त् । ष॒ड॒हमिति॑ षट् - अ॒हम् । भा॒र्यः॑ । प्रेति॑ । ए॒व । जा॒य॒ते॒ । तान् । आ॒दि॒त्याः । अ॒ब्रु॒व॒न्न् । प्रेति॑ । यू॒यम् । अ॒ज॒नि॒ढ्व॒म् । व॒यम् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}