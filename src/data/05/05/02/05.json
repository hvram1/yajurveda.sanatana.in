{
  "id": "TS 5.5.2.5",
  "classification": {
    "kanda": "5",
    "prasna": "5",
    "anuvaka": "2",
    "panchasat": "5"
  },
  "header": "TS 5.5.2.5",
  "panchasatInfo": " 12",
  "padaCount": 50,
  "samhita": "-ती॒मामे॒वेष्ट॑कां कृ॒त्वोप॑ ध॒त्तेऽन॑तिदाहाय प्र॒जाप॑तिरकामयत॒ प्रजा॑ये॒येति॒ स ए॒तमुख्य॑मपश्य॒त् तꣳ सं॑ॅवथ्स॒रम॑बिभ॒स्ततो॑ वै स प्राजा॑यत॒ तस्मा᳚थ् संॅवथ्स॒रं भा॒र्यः॑ प्रैव जा॑यते॒ तं ॅवस॑वोऽब्रुव॒न् प्र त्वम॑जनिष्ठा व॒यं प्रजा॑यामहा॒ इति॒ तं ॅवसु॑भ्यः॒ प्राय॑च्छ॒त् तं त्रीण्यहा᳚न्यबिभरु॒स्तेन॒ - [  ]",
  "pada": "इति॑ । इ॒माम् । ए॒व । इष्ट॑काम् । कृ॒त्वा । उपेति॑ । ध॒त्ते॒ । अन॑तिदाहा॒येत्यन॑ति - दा॒हा॒य॒ । प्र॒जाप॑ति॒रिति॑ प्र॒जा - प॒तिः॒ । अ॒का॒म॒य॒त॒ । प्रेति॑ । जा॒ये॒य॒ । इति॑ । सः । ए॒तम् । उख्य᳚म् । अ॒प॒श्य॒त् । तम् । सं॒ॅव॒थ्स॒रमिति॑ सं - व॒थ्स॒रम् । अ॒बि॒भः॒ । ततः॑ । वै । सः । प्रेति॑ । अ॒जा॒य॒त॒ । तस्मा᳚त् । सं॒ॅव॒थ्स॒रमिति॑ सं-व॒थ्स॒रम् । भा॒र्यः॑ । प्रेति॑ । ए॒व । जा॒य॒ते॒ । तम् । वस॑वः । अ॒ब्रु॒व॒न्न् । प्रेति॑ । त्वम् । अ॒ज॒नि॒ष्ठाः॒ । व॒यम् । प्रेति॑ । जा॒या॒म॒है॒ । इति॑ । तम् । वसु॑भ्य॒ इति॒ वसु॑ - भ्यः॒ । प्रेति॑ । अ॒य॒च्छ॒त् । तम् । त्रीणि॑ । अहा॑नि । अ॒बि॒भ॒रुः॒ । तेन॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}