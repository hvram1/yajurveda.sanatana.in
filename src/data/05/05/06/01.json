{
  "id": "TS 5.5.6.1",
  "classification": {
    "kanda": "5",
    "prasna": "5",
    "anuvaka": "6",
    "panchasat": "1"
  },
  "header": "TS 5.5.6.1",
  "panchasatInfo": " 26",
  "padaCount": 50,
  "samhita": "अग्न॒ आ या॑हि वी॒तय॒ इत्या॒हा-ह्व॑तै॒वैन॑-म॒ग्निं दू॒तं ॅवृ॑णीमह॒ इत्या॑ह हू॒त्वैवैनं॑ ॅवृणीते॒ ऽग्निना॒ऽग्निः समि॑द्ध्यत॒ इत्या॑ह॒ समि॑न्ध ए॒वैन॑म॒ग्निर्वृ॒त्राणि॑ जङ्घन॒दित्या॑ह॒ समि॑द्ध ए॒वास्मि॑न्निन्द्रि॒यं द॑धात्य॒ग्नेः स्तोमं॑ मनामह॒ इत्या॑ह मनु॒त ए॒वैन॑मे॒तानि॒ वा अह्नाꣳ॑ रू॒पाण्य॑ - [  ]",
  "pada": "अग्ने᳚ । एति॑ । या॒हि॒ । वी॒तये᳚ । इति॑ । आ॒ह॒ । अह्व॑त । ए॒व । ए॒न॒म् । अ॒ग्निम् । दू॒तम् । वृ॒णी॒म॒हे॒ । इति॑ । आ॒ह॒ । हू॒त्वा । ए॒व । ए॒न॒म् । वृ॒णी॒ते॒ । अ॒ग्निना᳚ । अ॒ग्निः । समिति॑ । इ॒द्ध्य॒ते॒ । इति॑ । आ॒ह॒ । समिति॑ । इ॒न्धे॒ । ए॒व । ए॒न॒म् । अ॒ग्निः । वृ॒त्राणि॑ । ज॒ङ्घ॒न॒त् । इति॑ । आ॒ह॒ । समि॑द्ध॒ इति॒ सं - इ॒द्धे॒ । ए॒व । अ॒स्मि॒न्न् । इ॒न्द्रि॒यम् । द॒धा॒ति॒ । अ॒ग्नेः । स्तोम᳚म् । म॒ना॒म॒हे॒ । इति॑ । आ॒ह॒ । म॒नु॒ते । ए॒व । ए॒न॒म् । ए॒तानि॑ । वै । अह्ना᳚म् । रू॒पाणि॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}