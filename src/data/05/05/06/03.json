{
  "id": "TS 5.5.6.3",
  "classification": {
    "kanda": "5",
    "prasna": "5",
    "anuvaka": "6",
    "panchasat": "3"
  },
  "header": "TS 5.5.6.3",
  "panchasatInfo": " 28 ",
  "padaCount": 66,
  "samhita": "इत्या॑ह॒ तस्मा॒त् परु॑षिपरुषि॒ रसः॒ सोमꣳ॑ श्रीणन्ति॒ पृश्न॑य॒ इत्या॒हान्नं॒ ॅवै पृश्न्यन्न॑मे॒वाव॑ रुन्धे॒ऽर्को वा अ॒ग्निर॒र्कोऽन्न॒मन्न॑मे॒वाव॑ रुन्धे॒ जन्म॑न् दे॒वानां॒ ॅविश॑स्त्रि॒ष्वा रो॑च॒ने दि॒व इत्या॑हे॒माने॒वास्मै॑ लो॒कान् ज्योति॑ष्मतः करोति॒ यो वा इष्ट॑कानां प्रति॒ष्ठां ॅवेद॒ प्रत्ये॒व ति॑ष्ठति॒ तया॑ ( ) दे॒वत॑याऽङ्गिर॒स्वद् ध्रु॒वा सी॒देत्या॑है॒षा वा इष्ट॑कानां प्रति॒ष्ठा य ए॒वं ॅवेद॒ प्रत्ये॒वति॑ष्ठति ॥",
  "pada": "इति॑ । आ॒ह॒ । तस्मा᳚त् । परु॑षिपरु॒षीति॒ परु॑षि - प॒रु॒षि॒ । रसः॑ । सोम᳚म् । श्री॒ण॒न्ति॒ । पृश्ञ॑यः । इति॑ । आ॒ह॒ । अन्न᳚म् । वै । पृश्ञि॑ । अन्न᳚म् । ए॒व । अवेति॑ । रु॒न्धे॒ । अ॒र्कः । वै । अ॒ग्निः । अ॒र्कः । अन्न᳚म् । अन्न᳚म् । ए॒व । अवेति॑ । रु॒न्धे॒ । जन्मन्न्॑ । दे॒वाना᳚म् । विशः॑ । त्रि॒षु । एति॑ । रो॒च॒ने । दि॒वः । इति॑ । आ॒ह॒ । इ॒मान् । ए॒व । अ॒स्मै॒ । लो॒कान् । ज्योति॑ष्मतः । क॒रो॒ति॒ । यः । वै । इष्ट॑कानाम् । प्र॒ति॒ष्ठामिति॑ प्रति - स्थाम् । वेद॑ । प्रतीति॑ । ए॒व । ति॒ष्ठ॒ति॒ । तया᳚ ( ) । दे॒वत॑या । अ॒ङ्गि॒र॒स्वत् । ध्रु॒वा । सी॒द॒ । इति॑ । आ॒ह॒ । ए॒षा । वै । इष्ट॑कानाम् । प्र॒ति॒ष्ठेति॑ प्रति - स्था । यः । ए॒वम् । वेद॑ । प्रतीति॑ । ए॒व । ति॒ष्ठ॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}