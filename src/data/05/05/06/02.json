{
  "id": "TS 5.5.6.2",
  "classification": {
    "kanda": "5",
    "prasna": "5",
    "anuvaka": "6",
    "panchasat": "2"
  },
  "header": "TS 5.5.6.2",
  "panchasatInfo": " 27",
  "padaCount": 50,
  "samhita": "-न्व॒हमे॒वैनं॑ चिनु॒ते ऽवाह्नाꣳ॑ रू॒पाणि॑ रुन्धे ब्रह्मवा॒दिनो॑ वदन्ति॒ कस्मा᳚थ् स॒त्याद्या॒तया᳚म्नीर॒न्या इष्ट॑का॒ अया॑तयाम्नी लोकं पृ॒णेत्यै᳚न्द्रा॒ग्नी हि बा॑र्.हस्प॒त्येति॑ ब्रूयादिन्द्रा॒ग्नी च॒ हि दे॒वानां॒ बृह॒स्पति॒श्चा-या॑तयामानो ऽनुच॒रव॑ती भव॒त्यजा॑मित्वाया -नु॒ष्टुभाऽनु॑ चरत्या॒त्मा वै लो॑कं पृ॒णा प्रा॒णो॑ ऽनु॒ष्टुप् तस्मा᳚त् प्रा॒णः सर्वा॒ण्यङ्गा॒न्यनु॑ चरति॒ ता अ॑स्य॒ सूद॑दोहस॒ - [  ]",
  "pada": "अ॒न्व॒हमित्य॑नु - अ॒हम् । ए॒व । ए॒न॒म् । चि॒नु॒ते॒ । अवेति॑ । अह्ना᳚म् । रू॒पाणि॑ । रु॒न्धे॒ । ब्र॒ह्म॒वा॒दिन॒ इति॑ ब्रह्म-वा॒दिनः॑ । व॒द॒न्ति॒ । कस्मा᳚त् । स॒त्यात् । या॒तया᳚म्नी॒रिति॑ या॒त - या॒म्नीः॒ । अ॒न्याः । इष्ट॑काः । अया॑तया॒म्नीत्यया॑त-या॒म्नी॒ । लो॒क॒पृं॒णेति॑ लोकं - पृ॒णा । इति॑ । ऐ॒न्द्रा॒ग्नीत्यै᳚न्द्र-अ॒ग्नी । हि । बा॒र्.॒ह॒स्प॒त्या । इति॑ । ब्रू॒या॒त् । इ॒न्द्रा॒ग्नी इती᳚न्द्र - अ॒ग्नी । च॒ । हि । दे॒वाना᳚म् । बृह॒स्पतिः॑ । च॒ । अया॑तयामान॒ इत्यया॑त - या॒मा॒नः॒ । अ॒नु॒च॒रव॒तीत्य॑नुच॒र - व॒ती॒ । भ॒व॒ति॒ । अजा॑मित्वा॒येत्यजा॑मि-त्वा॒य॒ । अ॒नु॒ष्टुभेत्य॑नु - स्तुभा᳚ । अन्विति॑ । च॒र॒ति॒ । आ॒त्मा । वै । लो॒क॒पृं॒णेति॑ लोकं - पृ॒णा । प्रा॒ण इति॑ प्र - अ॒नः । अ॒नु॒ष्टुबित्य॑नु - स्तुप् । तस्मा᳚त् । प्रा॒ण इति॑ प्र - अ॒नः । सर्वा॑णि । अङ्गा॑नि । अन्विति॑ । च॒र॒ति॒ । ताः । अ॒स्य॒ । सूद॑दोहस॒ इति॒ सूद॑ - दो॒ह॒सः॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}