{
  "id": "TS 5.5.8.2",
  "classification": {
    "kanda": "5",
    "prasna": "5",
    "anuvaka": "8",
    "panchasat": "2"
  },
  "header": "TS 5.5.8.2",
  "panchasatInfo": " 35",
  "padaCount": 50,
  "samhita": "ॅयद्-वा॑रव॒न्तीये॑नोप॒तिष्ठ॑ते वा॒रय॑त ऐ॒वैनꣳ॑ श्यै॒तेन॑ श्ये॒ती कु॑रुते प्र॒जाप॑ते॒र्.हृद॑येना-पिप॒क्षं प्रत्युप॑ तिष्ठते प्रे॒माण॑मे॒वास्य॑ गच्छति॒ प्राच्या᳚ त्वा दि॒शा सा॑दयामि गाय॒त्रेण॒ छन्द॑सा॒ऽग्निना॑ दे॒वत॑या॒ऽग्नेः शीर्ष्णाग्नेः शिर॒ उप॑ दधामि॒ दक्षि॑णया त्वा दि॒शा सा॑दयामि॒ त्रैष्टु॑भेन॒ छन्द॒सेन्द्रे॑ण दे॒वत॑या॒ऽग्नेः प॒क्षेणा॒ग्नेः प॒क्षमुप॑ दधामि प्र॒तीच्या᳚ त्वा दि॒शा सा॑दयामि॒ - [  ]",
  "pada": "यत् । वा॒र॒व॒न्तीये॒नेति॑ वार - व॒न्तीये॑न । उ॒प॒तिष्ठ॑त॒ इत्यु॑प - तिष्ठ॑ते । वा॒रय॑ते । ए॒व । ए॒न॒म् । श्यै॒तेन॑ । श्ये॒ती । कु॒रु॒ते॒ । प्र॒जाप॑ते॒र्.हृद॑येन । अ॒पि॒प॒क्षमित्य॑पि - प॒क्षम् । प्रति॑ । उपेति॑ । ति॒ष्ठ॒ते॒ । प्रे॒माण᳚म् । ए॒व । अ॒स्य॒ । ग॒च्छ॒ति॒ । प्राच्या᳚ । त्वा॒ । दि॒शा । सा॒द॒या॒मि॒ । गा॒य॒त्रेण॑ । छन्द॑सा । अ॒ग्निना᳚ । दे॒वत॑या । अ॒ग्नेः । शी॒र्ष्णा । अ॒ग्नेः । शिरः॑ । उपेति॑ । द॒धा॒मि॒ । दक्षि॑णया । त्वा॒ । दि॒शा । सा॒द॒या॒मि॒ । त्रैष्टु॑भेन । छन्द॑सा । इन्द्रे॑ण । दे॒वत॑या । अ॒ग्नेः । प॒क्षेण॑ । अ॒ग्नेः । प॒क्षम् । उपेति॑ । द॒धा॒मि॒ । प्र॒तीच्या᳚ । त्वा॒ । दि॒शा । सा॒द॒या॒मि॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}