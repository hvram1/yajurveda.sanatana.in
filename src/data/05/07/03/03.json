{
  "id": "TS 5.7.3.3",
  "classification": {
    "kanda": "5",
    "prasna": "7",
    "anuvaka": "3",
    "panchasat": "3"
  },
  "header": "TS 5.7.3.3",
  "panchasatInfo": " 11",
  "padaCount": 50,
  "samhita": "-मे॒वाहु॑तिमा॒यत॑नवतीं करोति॒ यत्का॑म एनां जु॒होति॒ तदे॒वाव॑ रुन्धे रु॒द्रो वा ए॒ष यद॒ग्निस्तस्यै॒ते त॒नुवौ॑ घो॒राऽन्या शि॒वाऽन्या यच्छ॑तरु॒द्रीयं॑ जु॒होति॒ यैवास्य॑ घो॒रा त॒नूस्तां तेन॑ शमयति॒ यद्-वसो॒र्द्धारां᳚ जु॒होति॒ यैवास्य॑ शि॒वा त॒नूस्तां तेन॑ प्रीणाति॒ यो वै वसो॒र्द्धारा॑यै - [  ]",
  "pada": "ए॒व । आहु॑ति॒मित्या - हु॒ति॒म् । आ॒यत॑नवती॒मित्या॒यत॑न - व॒ती॒म् । क॒रो॒ति॒ । यत्का॑म॒ इति॒ यत् - का॒मः॒ । ए॒ना॒म् । जु॒होति॑ । तत् । ए॒व । अवेति॑ । रु॒न्धे॒ । रु॒द्रः । वै । ए॒षः । यत् । अ॒ग्निः । तस्य॑ । ए॒ते इति॑ । त॒नुवौ᳚ । घो॒रा । अ॒न्या । शि॒वा । अ॒न्या । यत् । श॒त॒रु॒द्रीय॒मिति॑ शत-रु॒द्रीय᳚म् । जु॒होति॑ । या । ए॒व । अ॒स्य॒ । घो॒रा । त॒नूः । ताम् । तेन॑ । श॒म॒य॒ति॒ । यत् । वसोः᳚ । धारा᳚म् । जु॒होति॑ । या । ए॒व । अ॒स्य॒ । शि॒वा । त॒नूः । ताम् । तेन॑ । प्री॒णा॒ति॒ । यः । वै । वसोः᳚ । धारा॑यै । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}