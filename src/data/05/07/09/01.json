{
  "id": "TS 5.7.9.1",
  "classification": {
    "kanda": "5",
    "prasna": "7",
    "anuvaka": "9",
    "panchasat": "1"
  },
  "header": "TS 5.7.9.1",
  "panchasatInfo": " 36",
  "padaCount": 50,
  "samhita": "मयि॑ गृह्णा॒म्यग्रे॑ अ॒ग्निꣳ रा॒यस्पोषा॑य सुप्रजा॒स्त्वाय॑ सु॒वीर्या॑य । मयि॑ प्र॒जां मयि॒ वर्चो॑ दधा॒म्यरि॑ष्टाः स्याम त॒नुवा॑ सु॒वीराः᳚ ॥यो नो॑ अ॒ग्निः पि॑तरो हृ॒थ्स्व॑न्तरम॑र्त्यो॒ मर्त्याꣳ॑ आवि॒वेश॑ । तमा॒त्मन् परि॑ गृह्णीमहे व॒यं मा सो अ॒स्माꣳ अ॑व॒हाय॒ परा॑ गात् ॥ यद॑द्ध्व॒र्युरा॒त्मन्न॒ग्निम-गृ॑हीत्वा॒ऽग्निं चि॑नु॒याद्यो᳚ऽस्य॒ स्वो᳚ऽग्निस्तमपि॒ - [  ]",
  "pada": "मयि॑ । गृ॒ह्णा॒मि॒ । अग्रे᳚ । अ॒ग्निम् । रा॒यः । पोषा॑य । सु॒प्र॒जा॒स्त्वायेति॑ सुप्रजाः - त्वाय॑ । सु॒वीर्या॒येति॑ सु - वीर्या॑य ।  । मयि॑ । प्र॒जामिति॑ प्र - जाम् । मयि॑ । वर्चः॑ । द॒धा॒मि॒ । अरि॑ष्टाः । स्या॒म॒ । त॒नुवा᳚ । सु॒वीरा॒ इति॑ सु - वीराः᳚ ।  । यः । नः॒ । अ॒ग्निः । पि॒त॒रः॒ । हृ॒थ्स्विति॑ हृत् - सु । अ॒न्तः । अम॑र्त्यः । मर्त्यान्॑ । आ॒वि॒वेशेत्या᳚ - वि॒वेश॑ ।  । तम् । आ॒त्मन्न् । परीति॑ । गृ॒ह्णी॒म॒हे॒ । व॒यम् । मा । सः । अ॒स्मान् । अ॒व॒हायेत्य॑व - हाय॑ । परेति॑ । गा॒त् ।  । यत् । अ॒द्ध्व॒र्युः । आ॒त्मन्न् । अ॒ग्निम् । अगृ॑हीत्वा । अ॒ग्निम् । चि॒नु॒यात् । यः । अ॒स्य॒ । स्वः । अ॒ग्निः । तम् । अपीति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}