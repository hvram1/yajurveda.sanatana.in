{
  "id": "TS 5.7.6.4",
  "classification": {
    "kanda": "5",
    "prasna": "7",
    "anuvaka": "6",
    "panchasat": "4"
  },
  "header": "TS 5.7.6.4",
  "panchasatInfo": " 27",
  "padaCount": 50,
  "samhita": "ब्राह्म॒णेषु॒ रुचꣳ॒॒ राज॑सु नस्कृधि । रुचं॑ ॅवि॒श्ये॑षु शू॒द्रेषु॒ मयि॑ धेहि रु॒चा रुचं᳚ ॥ द्वे॒धा वा अ॒ग्निं चि॑क्या॒नस्य॒ यश॑ इन्द्रि॒यं ग॑च्छत्य॒ग्निं ॅवा॑ चि॒तमी॑जा॒नं ॅवा॒ यदे॒ता आहु॑तीर्जु॒होत्या॒त्मन्ने॒व यश॑ इन्द्रि॒यं ध॑त्त ईश्व॒रो वा ए॒ष आर्ति॒मार्तो॒र्यो᳚ऽग्निं चि॒न्वन्न॑धि॒ क्राम॑ति॒ तत्त्वा॑ यामि॒ ब्रह्म॑णा॒ वन्द॑मान॒ इति॑ वारु॒ण्यर्चा - [  ]",
  "pada": "ब्रा॒ह्म॒णेषु॑ । रुच᳚म् । राज॒स्विति॒ राज॑ - सु॒ । नः॒ । कृ॒धि॒ ।  । रुच᳚म् । वि॒श्ये॑षु । शू॒द्रेषु॑ । मयि॑ । धे॒हि॒ । रु॒चा । रुच᳚म् ।  । द्वे॒धा । वै । अ॒ग्निम् । चि॒क्या॒नस्य॑ । यशः॑ । इ॒न्द्रि॒यम् । ग॒च्छ॒ति॒ । अ॒ग्निम् । वा॒ । चि॒तम् । ई॒जा॒नम् । वा॒ । यत् । ए॒ताः । आहु॑ती॒रित्या - हु॒तीः॒ । जु॒होति॑ । आ॒त्मन्न् । ए॒व । यशः॑ । इ॒न्द्रि॒यम् । ध॒त्ते॒ । ई॒श्व॒रः । वै । ए॒षः । आर्ति᳚म् । आर्तो॒रित्या - अ॒र्तोः॒ । यः । अ॒ग्निम् । चि॒न्वन्न् । अ॒धि॒क्राम॒तीत्य॑धि - क्राम॑ति । तत् । त्वा॒ । या॒मि॒ । ब्रह्म॑णा । वन्द॑मानः । इति॑ । वा॒रु॒ण्या । ऋ॒चा । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}