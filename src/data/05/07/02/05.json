{
  "id": "TS 5.7.2.5",
  "classification": {
    "kanda": "5",
    "prasna": "7",
    "anuvaka": "2",
    "panchasat": "5"
  },
  "header": "TS 5.7.2.5",
  "panchasatInfo": " 8",
  "padaCount": 75,
  "samhita": "आ वि॑शस्व॒ शं तो॒काय॑ त॒नुवे᳚ स्यो॒नः ॥ अज्या॑नीरे॒ता उप॑ दधात्ये॒ता वै दे॒वता॒ अप॑राजिता॒स्ता ए॒व प्र वि॑शति॒ नैव जी॑यते ब्रह्मवा॒दिनो॑ वदन्ति॒ यद॑र्द्धमा॒सा मासा॑ ऋ॒तवः॑ संॅवथ्स॒र ओष॑धीः॒ पच॒न्त्यथ॒ कस्मा॑द॒न्याभ्यो॑ दे॒वता᳚भ्य आग्रय॒णं निरु॑प्यत॒ इत्ये॒ता हि तद्-दे॒वता॑ उ॒दज॑य॒न्॒ यदृ॒तुभ्यो॑ नि॒र्वपे᳚द् दे॒वता᳚भ्यः स॒मदं॑ दद्ध्यादाग्रय॒णं ( ) नि॒रुप्यै॒ता आहु॑ती र्जुहोत्यर्द्धमा॒साने॒व मासा॑नृ॒तून्थ् सं॑ॅवथ्स॒रं प्री॑णाति॒ न दे॒वता᳚भ्यः स॒मदं॑ दधाति भ॒द्रान्नः॒ श्रेयः॒ सम॑नैष्ट देवा॒ इत्या॑ह हु॒ताद्या॑य॒ यज॑मान॒स्याऽ*प॑राभावाय ॥",
  "pada": "एति॑ । वि॒श॒स्व॒ । शम् । तो॒काय॑ । त॒नुवे᳚ । स्यो॒नः ।  । अज्या॑नीः । ए॒ताः । उपेति॑ । द॒धा॒ति॒ । ए॒ताः । वै । दे॒वताः᳚ । अप॑राजिता॒ इत्यप॑रा - जि॒ताः॒ । ताः । ए॒व । प्रेति॑ । वि॒श॒ति॒ । न । ए॒व । जी॒य॒ते॒ । ब्र॒ह्म॒वा॒दिन॒ इति॑ ब्रह्म - वा॒दिनः॑ । व॒द॒न्ति॒ । यत् । अ॒र्द्ध॒मा॒सा इत्य॑र्द्ध - मा॒साः । मासाः᳚ । ऋ॒तवः॑ । सं॒ॅव॒थ्स॒र इति॑ सं - व॒थ्स॒रः । ओष॑धीः । पच॑न्ति । अथ॑ । कस्मा᳚त् । अ॒न्याभ्यः॑ । दे॒वता᳚भ्यः । आ॒ग्र॒य॒णम् । निरिति॑ । उ॒प्य॒ते॒ । इति॑ । ए॒ताः । हि । तत् । दे॒वताः᳚ । उ॒दज॑य॒न्नित्यु॑त् - अज॑यन्न् । यत् । ऋ॒तुभ्य॒ इत्यृ॒तु-भ्यः॒ । नि॒र्वपे॒दिति॑ निः - वपे᳚त् । दे॒वता᳚भ्यः । स॒मद॒मिति॑ स - मद᳚म् । द॒द्ध्या॒त् । आ॒ग्र॒य॒णम् ( ) । नि॒रुप्येति॑ निः - उप्य॑ । ए॒ताः । आहु॑ती॒रित्या- हु॒तीः॒ । जु॒हो॒ति॒ । अ॒र्द्ध॒मा॒सानित्य॑र्ध - मा॒सान् । ए॒व । मासान्॑ । ऋ॒तून् । सं॒ॅव॒थ्स॒रमिति॑ सं - व॒थ्स॒रम् । प्री॒णा॒ति॒ । न । दे॒वता᳚भ्यः । स॒मद॒मिति॑ स - मद᳚म् । द॒धा॒ति॒ । भ॒द्रात् । नः॒ । श्रेयः॑ । समिति॑ । अ॒नै॒ष्ट॒ । दे॒वाः॒ । इति॑ । आ॒ह॒ । हु॒ताद्या॒येति॑ हुत - अद्या॑य । यज॑मानस्य । अप॑राभावा॒येत्यप॑रा - भा॒वा॒य॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}