{
  "id": "TS 5.7.4.4",
  "classification": {
    "kanda": "5",
    "prasna": "7",
    "anuvaka": "4",
    "panchasat": "4"
  },
  "header": "TS 5.7.4.4",
  "panchasatInfo": " 16",
  "padaCount": 57,
  "samhita": "-त स॒न्दृक् प्र॒जाप॑तिः परमे॒ष्ठी वि॒राजा᳚ । स्तोमाः॒ छन्दाꣳ॑सि नि॒विदो॑ म आहुरे॒तस्मै॑ रा॒ष्ट्रम॒भि सं न॑माम ॥अ॒भ्याव॑र्तद्ध्व॒मुप॒ मेत॑ सा॒कम॒यꣳ शा॒स्ताऽधि॑पतिर्वो अस्तु । अ॒स्य वि॒ज्ञान॒मनु॒ सꣳ र॑भद्ध्वमि॒मं प॒श्चादनु॑ जीवाथ॒ सर्वे᳚ ॥रा॒ष्ट्र॒भृत॑ ए॒ता उप॑ दधात्ये॒षा वा अ॒ग्नेश्चिती॑ राष्ट्र॒भृत् तयै॒वास्मि॑न् रा॒ष्ट्रं द॑धाति ( ) रा॒ष्ट्रमे॒व भ॑वति॒ नास्मा᳚द् रा॒ष्ट्रं भ्रꣳ॑शते ॥",
  "pada": "उ॒त । स॒न्दृगिति॑ सं - दृक् । प्र॒जाप॑ति॒रिति॑ प्र॒जा - प॒तिः॒ । प॒र॒मे॒ष्ठी । वि॒राजेति॑ वि - राजा᳚ ।  । स्तोमाः᳚ । छन्दाꣳ॑सि । नि॒विद॒ इति॑ नि - विदः॑ । मे॒ । आ॒हुः॒ । ए॒तस्मै᳚ । रा॒ष्ट्रम् । अ॒भि । समिति॑ । न॒मा॒म॒ ।  । अ॒भ्याव॑र्तद्ध्व॒मित्य॑भि - आव॑र्तद्ध्वम् । उपेति॑ । मा॒ । एति॑ । इ॒त॒ । सा॒कम् । अ॒यम् । शा॒स्ता । अधि॑पति॒रित्यधि॑ - प॒तिः॒ । वः॒ । अ॒स्तु॒ ।  । अ॒स्य । वि॒ज्ञान॒मिति॑ वि - ज्ञान᳚म् । अनु॑ । समिति॑ । र॒भ॒द्ध्व॒म् । इ॒मम् । प॒श्चात् । अन्विति॑ । जी॒वा॒थ॒ । सर्वे᳚ ।  । रा॒ष्ट्र॒भृत॒ इति॑ राष्ट्र - भृतः॑ । ए॒ताः । उपेति॑ । द॒धा॒ति॒ । ए॒षा । वै । अ॒ग्नेः । चितिः॑ । रा॒ष्ट्र॒भृदिति॑ राष्ट्र - भृत् । तया᳚ । ए॒व । अ॒स्मि॒न्न् । रा॒ष्ट्रम् । द॒धा॒ति॒ ( ) । रा॒ष्ट्रम् । ए॒व । भ॒व॒ति॒ । न । अ॒स्मा॒त् । रा॒ष्ट्रम् । भ्रꣳ॒॒श॒ते॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}