{
  "id": "TS 5.7.5.1",
  "classification": {
    "kanda": "5",
    "prasna": "7",
    "anuvaka": "5",
    "panchasat": "1"
  },
  "header": "TS 5.7.5.1",
  "panchasatInfo": " 17",
  "padaCount": 50,
  "samhita": "यथा॒ वै पु॒त्रो जा॒तो म्रि॒यत॑ ए॒वं ॅवा ए॒ष म्रि॑यते॒ यस्या॒ग्निरुख्य॑ उ॒द्वाय॑ति॒ यन्नि॑र्म॒न्थ्यं॑ कु॒र्याद्-विच्छि॑न्द्या॒द्-भ्रातृ॑व्यमस्मै जनये॒थ् स ए॒व पुनः॑ प॒रीद्ध्यः॒ स्वादे॒वैनं॒ ॅयोने᳚र्जनयति॒ नास्मै॒ भ्रातृ॑व्यं जनयति॒ तमो॒ वा ए॒तं गृ॑ह्णाति॒ यस्या॒ग्निरुख्य॑ उ॒द्वाय॑ति मृ॒त्युस्तमः॑ कृ॒ष्णं ॅवासः॑ कृ॒ष्णा धे॒नुर्दक्षि॑णा॒ तम॑सै॒ - [  ]",
  "pada": "यथा᳚ । वै । पु॒त्रः । जा॒तः । म्रि॒यते᳚ । ए॒वम् । वै । ए॒षः । म्रि॒य॒ते॒ । यस्य॑ । अ॒ग्निः । उख्यः॑ । उ॒द्वाय॒तीयु॑त् - वाय॑ति । यत् । नि॒र्म॒न्थ्य॑मिति॑ निः - म॒न्थ्य᳚म् । कु॒र्यात् । वीति॑ । छि॒न्द्या॒त् । भ्रातृ॑व्यम् । अ॒स्मै॒ । ज॒न॒ये॒त् । सः । ए॒व । पुनः॑ । प॒रीद्ध्य॒ इति॑ परि-इद्ध्यः॑ । स्वात् । ए॒व । ए॒न॒म् । योनेः᳚ । ज॒न॒य॒ति॒ । न । अ॒स्मै॒ । भ्रातृ॑व्यम् । ज॒न॒य॒ति॒ । तमः॑ । वै । ए॒तम् । गृ॒ह्णा॒ति॒ । यस्य॑ । अ॒ग्निः । उख्यः॑ । उ॒द्वाय॒तीत्यु॑त् - वाय॑ति । मृ॒त्युः । तमः॑ । कृ॒ष्णम् । वासः॑ । कृ॒ष्णा । धे॒नुः । दक्षि॑णा । तम॑सा । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}