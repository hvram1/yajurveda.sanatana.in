{
  "id": "TS 5.7.5.4",
  "classification": {
    "kanda": "5",
    "prasna": "7",
    "anuvaka": "5",
    "panchasat": "4"
  },
  "header": "TS 5.7.5.4",
  "panchasatInfo": " 20",
  "padaCount": 50,
  "samhita": "-ब्रवी॒थ् स ए॒तां द्वि॒तीयां॒ चिति॑मपश्य॒त् तामुपा॑धत्त॒ तद॒न्तरि॑क्षमभव॒थ् स य॒ज्ञ्ः प्र॒जाप॑तिमब्रवी॒दुप॒ त्वाऽऽया॒नीति॒ नेह लो॒को᳚ऽस्तीत्य॑ब्रवी॒थ् स वि॒श्वक॑र्माण-मब्रवी॒दुप॒ त्वाऽऽया॒नीति॒ केन॑ मो॒पैष्य॒सीति॒ दिश्या॑भि॒रित्य॑ब्रवी॒त् तं दिश्या॑भिरु॒पैत् ता उपा॑धत्त॒ ता दिशो॑ - [  ]",
  "pada": "अ॒ब्र॒वी॒त् । सः । ए॒ताम् । द्वि॒तीया᳚म् । चिति᳚म् । अ॒प॒श्य॒त् । ताम् । उपेति॑ । अ॒ध॒त्त॒ । तत् । अ॒न्तरि॑क्षम् । अ॒भ॒व॒त् । सः । य॒ज्ञः । प्र॒जाप॑ति॒मिति॑ प्र॒जा - प॒ति॒म् । अ॒ब्र॒वी॒त् । उपेति॑ । त्वा॒ । एति॑ । अ॒या॒नि॒ । इति॑ । न । इ॒ह । लो॒कः । अ॒स्ति॒ । इति॑ । अ॒ब्र॒वी॒त् । सः । वि॒श्वक॑र्माण॒मिति॑ वि॒श्व-क॒र्मा॒ण॒म् । अ॒ब्र॒वी॒त् । उपेति॑ । त्वा॒ । एति॑ । अ॒या॒नि॒ । इति॑ । केन॑ । मा॒ । उ॒पैष्य॒सीत्यु॑प - ऐष्य॑सि । इति॑ । दिश्या॑भिः । इति॑ । अ॒ब्र॒वी॒त् । तम् । दिश्या॑भिः । उ॒पैदित्यु॑प - ऐत् । ताः । उपेति॑ । अ॒ध॒त्त॒ । ताः । दिशः॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}