{
  "id": "TS 5.7.5.7",
  "classification": {
    "kanda": "5",
    "prasna": "7",
    "anuvaka": "5",
    "panchasat": "7"
  },
  "header": "TS 5.7.5.7",
  "panchasatInfo": " 23 ",
  "padaCount": 45,
  "samhita": "-वा॑दि॒त्यस्तानृष॑यो ऽब्रुव॒न्नुप॑ व॒ आऽया॒मेति॒ केन॑ न उ॒पैष्य॒थेति॑ भू॒म्नेत्य॑ब्रुव॒न् तान् द्वाभ्यां॒ चिती᳚भ्यामु॒पाय॒न्थ् स पञ्च॑चितीकः॒ सम॑पद्यत॒ य ए॒वं ॅवि॒द्वान॒ग्निं चि॑नु॒ते भूया॑ने॒व भ॑वत्य॒भीमान् ॅलो॒काञ्ज॑यति वि॒दुरे॑नं दे॒वा अथो॑ ए॒तासा॑मे॒व दे॒वता॑नाꣳ॒॒ सायु॑ज्यं गच्छति ॥",
  "pada": "आ॒दि॒त्यः । तान् । ऋष॑यः । अ॒ब्रु॒व॒न्न् । उपेति॑ । वः॒ । एति॑ । अ॒या॒म॒ । इति॑ । केन॑ । नः॒ । उ॒पैष्य॒थेत्यु॑प - ऐष्य॑थ । इति॑ । भू॒म्ना । इति॑ । अ॒ब्रु॒व॒न्न् । तान् । द्वाभ्या᳚म् । चिती᳚भ्या॒मिति॒ चिति॑ - भ्या॒म् । उ॒पाय॒न्नित्यु॑प - आयन्न्॑ । सः । पञ्च॑चितीक॒ इति॒ पञ्च॑-चि॒ती॒कः॒ । समिति॑ । अ॒प॒द्य॒त॒ । यः । ए॒वम् । वि॒द्वान् । अ॒ग्निम् । चि॒नु॒ते । भूयान्॑ । ए॒व । भ॒व॒ति॒ । अ॒भीति॑ । इ॒मान् । लो॒कान् । ज॒य॒ति॒ । वि॒दुः । ए॒न॒म् । दे॒वाः । अथो॒ इति॑ । ए॒तासा᳚म् । ए॒व । दे॒वता॑नाम् । सायु॑ज्यम् । ग॒च्छ॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}