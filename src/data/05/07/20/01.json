{
  "id": "TS 5.7.20.1",
  "classification": {
    "kanda": "5",
    "prasna": "7",
    "anuvaka": "20",
    "panchasat": "1"
  },
  "header": "TS 5.7.20.1",
  "panchasatInfo": " 52 ",
  "padaCount": 28,
  "samhita": "अह॑र्माꣳ॒॒सेन॒ रात्रिं॒ पीव॑सा॒ऽपो यू॒षेण॑ घृ॒तꣳ रसे॑न॒ श्यां ॅवस॑या दू॒षीका॑भि-र्ह्रा॒दुनि॒-मश्रु॑भिः॒ पृष्वां॒ दिवꣳ॑ रू॒पेण॒ नक्ष॑त्राणि॒ प्रति॑रूपेण पृथि॒वीं चर्म॑णा छ॒वीं छ॒व्यो॑ पाकृ॑ताय॒ स्वाहा ऽऽल॑ब्धाय॒ स्वाहा॑ हु॒ताय॒ स्वाहा᳚ ॥",
  "pada": "अहः॑ । माꣳ॒॒सेन॑ । रात्रि᳚म् । पीव॑सा । अ॒पः । यू॒षेण॑ । घृ॒तम् । रसे॑न । श्याम् । वस॑या । दू॒षीका॑भिः । ह्रा॒दुनि᳚म् । अश्रु॑भि॒रित्यश्रु॑ - भिः॒ । पृष्वा᳚म् । दिव᳚म् । रू॒पेण॑ । नक्ष॑त्राणि । प्रति॑रूपे॒णेति॒ प्रति॑ - रू॒पे॒ण॒ । पृ॒थि॒वीम् । चर्म॑णा । छ॒वीम् । छ॒व्या᳚ । उ॒पाकृ॑ता॒येत्यु॑प - आकृ॑ताय । स्वाहा᳚ । आल॑ब्धा॒येत्या - ल॒ब्धा॒य॒ । स्वाहा᳚ । हु॒ताय॑ । स्वाहा᳚ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}