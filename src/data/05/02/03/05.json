{
  "id": "TS 5.2.3.5",
  "classification": {
    "kanda": "5",
    "prasna": "2",
    "anuvaka": "3",
    "panchasat": "5"
  },
  "header": "TS 5.2.3.5",
  "panchasatInfo": " 18",
  "padaCount": 50,
  "samhita": "प॒श्चाथ् स॒मीची॒ ताभि॒र्वै तेदिशो॑ऽदृꣳह॒न्॒ यद्द्वे पु॒रस्ता᳚थ् स॒मीची॑ उप॒दधा॑ति॒ द्वे प॒॒श्चाथ् स॒मीची॑ दि॒शां ॅविधृ॑त्या॒ अथो॑ प॒शवो॒ वै छन्दाꣳ॑सि प॒शूने॒वास्मै॑ स॒मीचो॑ दधात्य॒ष्टावुप॑ दधात्य॒ष्टाक्ष॑रा गाय॒त्री गा॑य॒त्रो᳚ऽग्नि-र्यावा॑ने॒वाग्निस्तं चि॑नुते॒ऽष्टावुप॑ दधात्य॒ष्टाक्ष॑रा गाय॒त्री गा॑य॒त्री सु॑व॒र्गं ॅलो॒कमञ्ज॑सा वेद सुव॒र्गस्य॑ लो॒कस्य॒ - [  ]",
  "pada": "प॒श्चात् । स॒मीची॒ इति॑ । ताभिः॑ । वै । ते । दिशः॑ । अ॒दृꣳ॒॒ह॒न्न् । यत् । द्वे इति॑ । पु॒रस्ता᳚त् । स॒मीची॒ इति॑ । उ॒प॒दधा॒तीत्यु॑प - दधा॑ति । द्वे इति॑ । प॒श्चात् । स॒मीची॒ इति॑ । दि॒शाम् । विधृ॑त्या॒ इति॒ वि-धृ॒त्यै॒ । अथो॒ इति॑ । प॒शवः॑ । वै । छन्दाꣳ॑सि । प॒शून् । ए॒व । अ॒स्मै॒ । स॒मीचः॑ । द॒धा॒ति॒ । अ॒ष्टौ । उपेति॑ । द॒धा॒ति॒ । अ॒ष्टाक्ष॒रेत्य॒ष्टा-अ॒क्ष॒रा॒ । गा॒य॒त्री । गा॒य॒त्रः । अ॒ग्निः । यावान्॑ । ए॒व । अ॒ग्निः । तम् । चि॒नु॒ते॒ । अ॒ष्टौ । उपेति॑ । द॒धा॒ति॒ । अ॒ष्टाक्ष॒रेत्य॒ष्टा-अ॒क्ष॒रा॒ । गा॒य॒त्री । गा॒य॒त्री । सु॒व॒र्गमिति॑ सुवः - गम् । लो॒कम् । अञ्ज॑सा । वे॒द॒ । सु॒व॒र्गस्येति॑ सुवः - गस्य॑ । लो॒कस्य॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}