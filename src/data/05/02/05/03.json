{
  "id": "TS 5.2.5.3",
  "classification": {
    "kanda": "5",
    "prasna": "2",
    "anuvaka": "5",
    "panchasat": "3"
  },
  "header": "TS 5.2.5.3",
  "panchasatInfo": " 27",
  "padaCount": 50,
  "samhita": "भव॑त्य॒स्या अन॑तिदाहाय द्विगु॒णं त्वा अ॒ग्नि-मुद्य॑न्तु-मर्.ह॒तीत्या॑हु॒र्यत् कृ॒ष्टं चाकृ॑ष्टं च॒ भव॑त्य॒ग्नेरुद्य॑त्या ए॒ताव॑न्तो॒ वै प॒शवो᳚ द्वि॒पाद॑श्च॒ चतु॑ष्पादश्च॒ तान्. यत् प्राच॑ उथ्सृ॒जेद्-रु॒द्रायापि॑ दद्ध्या॒द्-यद्-द॑क्षि॒णा पि॒तृभ्यो॒ निधु॑वे॒द्यत् प्र॒तीचो॒ रक्षाꣳ॑सि हन्यु॒रुदी॑च॒ उथ्सृ॑जत्ये॒षा वै दे॑वमनु॒ष्याणाꣳ॑ शा॒न्ता दिक् - [  ]",
  "pada": "भव॑ति । अ॒स्याः । अन॑तिदाहा॒येत्यन॑ति - दा॒हा॒य॒ । द्वि॒गु॒णमिति॑ द्वि - गु॒णम् । तु । वै । अ॒ग्निम् । उद्य॑न्तु॒मित्युत्-य॒न्तु॒म् । अ॒र्.॒ह॒ति॒ । इति॑ । आ॒हुः॒ । यत् । कृ॒ष्टम् । च॒ । अकृ॑ष्टम् । च॒ । भव॑ति । अ॒ग्नेः । उद्य॑त्या॒ इत्युत् - य॒त्यै॒ । ए॒ताव॑न्तः । वै । प॒शवः॑ । द्वि॒पाद॒ इति॑ द्वि - पादः॑ । च॒ । चतु॑ष्पाद॒ इति॒ चतुः॑ - पा॒दः॒ । च॒ । तान् । यत् । प्राचः॑ । उ॒थ्सृ॒जेदित्यु॑त् - सृ॒जेत् । रु॒द्राय॑ । अपीति॑ । द॒द्ध्या॒त् । यत् । द॒क्षि॒णा । पि॒तृभ्य॒ इति॑ पि॒तृ - भ्यः॒ । नीति॑ । धु॒वे॒त् । यत् । प्र॒तीचः॑ । रक्षाꣳ॑सि । ह॒न्युः॒ । उदी॑चः । उदिति॑ । सृ॒ज॒ति॒ । ए॒षा । वै । दे॒व॒म॒नु॒ष्याणा॒मिति॑ देव - म॒नु॒ष्याणा᳚म् । शा॒न्ता । दिक् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}