{
  "id": "TS 5.2.5.2",
  "classification": {
    "kanda": "5",
    "prasna": "2",
    "anuvaka": "5",
    "panchasat": "2"
  },
  "header": "TS 5.2.5.2",
  "panchasatInfo": " 26",
  "padaCount": 50,
  "samhita": "ॅवी॒र्य॑संमितो॒ वेणु॑ना॒ वि मि॑मीत आग्ने॒यो वै वेणुः॑ सयोनि॒त्वाय॒ यजु॑षा युनक्ति॒ यजु॑षा कृषति॒ व्यावृ॑त्त्यै षड्ग॒वेन॑ कृषति॒ षड् वा ऋ॒तव॑ ऋ॒तुभि॑रे॒वैनं॑ कृषति॒ यद् द्वा॑दशग॒वेन॑ संॅवथ्स॒रेणै॒वे यं ॅवा अ॒ग्ने-र॑तिदा॒हाद॑बिभे॒थ् सैतद् द्वि॑गु॒णम॑पश्यत् कृ॒ष्टं चाकृ॑ष्टं च॒ ततो॒ वा इ॒मां नाऽत्य॑दह॒द्यत् कृ॒ष्टं चाकृ॑ष्टं च॒ - [  ]",
  "pada": "वी॒र्य॑सम्मित॒ इति॑ वी॒र्य॑ - स॒म्मि॒तः॒ । वेणु॑ना । वीति॑ । मि॒मी॒ते॒ । आ॒ग्ने॒यः । वै । वेणुः॑ । स॒यो॒नि॒त्वायेति॑ सयोनि - त्वाय॑ । यजु॑षा । यु॒न॒क्ति॒ । यजु॑षा । कृ॒ष॒ति॒ । व्यावृ॑त्त्या॒ इति॑ वि - आवृ॑त्त्यै । ष॒ड्ग॒वेनेति॑ षट् - ग॒वेन॑ । कृ॒ष॒ति॒ । षट् । वै । ऋ॒तवः॑ । ऋ॒तुभि॒रित्यृ॒तु - भिः॒ । ए॒व । ए॒न॒म् । कृ॒ष॒ति॒ । यत् । द्वा॒द॒श॒ग॒वेनेति॑ द्वादश - ग॒वेन॑ । सं॒ॅव॒थ्स॒रेणेति॑ सं - व॒थ्स॒रेण॑ । ए॒व । इ॒यम् । वै । अ॒ग्नेः । अ॒ति॒दा॒हादित्य॑ति - दा॒हात् । अ॒बि॒भे॒त् । सा । ए॒तत् । द्वि॒गु॒णमिति॑ द्वि - गु॒णम् । अ॒प॒श्य॒त् । कृ॒ष्टम् । च॒ । अकृ॑ष्टम् । च॒ । ततः॑ । वै । इ॒माम् । न । अतीति॑ । अ॒द॒ह॒त् । यत् । कृ॒ष्टम् । च॒ । अकृ॑ष्टम् । च॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}