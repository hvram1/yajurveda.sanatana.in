{
  "id": "TS 5.2.5.5",
  "classification": {
    "kanda": "5",
    "prasna": "2",
    "anuvaka": "5",
    "panchasat": "5"
  },
  "header": "TS 5.2.5.5",
  "panchasatInfo": " 29",
  "padaCount": 50,
  "samhita": "कृषति त्रि॒वृत॑मे॒व य॑ज्ञ्मु॒खे वि या॑तय॒त्योष॑धीर्वपति॒ ब्रह्म॒णाऽन्न॒मव॑ रुन्धे॒ ऽर्के᳚ऽर्कश्ची॑यते चतुर्द॒शभि॑र्वपति स॒प्त ग्रा॒म्या ओष॑धयः स॒प्ताऽऽर॒ण्या उ॒भयी॑षा॒मव॑रुद्ध्या॒ अन्न॑स्यान्नस्य वप॒त्यन्न॑स्या-न्न॒स्याव॑रुद्ध्यै कृ॒ष्टे व॑पति कृ॒ष्टे ह्योष॑धयः प्रति॒तिष्ठ॑न्त्यनुसी॒तं ॅव॑पति॒ प्रजा᳚त्यै द्वाद॒शसु॒ सीता॑सु वपति॒ द्वाद॑श॒ मासाः᳚ संॅवथ्स॒रः सं॑ॅवथ्स॒रेणै॒वास्मा॒ अन्नं॑ पचति॒ यद॑ग्नि॒चि - [  ]",
  "pada": "कृ॒ष॒ति॒ । त्रि॒वृत॒मिति॑ त्रि - वृत᳚म् । ए॒व । य॒ज्ञ॒मु॒ख इति॑ यज्ञ-मु॒खे । वीति॑ । या॒त॒य॒ति॒ । ओष॑धीः । व॒प॒ति॒ । ब्रह्म॑णा । अन्न᳚म् । अवेति॑ । रु॒न्धे॒ । अ॒र्के । अ॒र्कः । ची॒य॒ते॒ । च॒तु॒र्द॒शभि॒रिति॑ चतुर्द॒श - भिः॒ । व॒प॒ति॒ । स॒प्त । ग्रा॒म्याः । ओष॑धयः । स॒प्त । आ॒र॒ण्याः । उ॒भयी॑षाम् । अव॑रुद्ध्या॒ इत्यव॑ - रु॒द्ध्यै॒ । अन्न॑स्यान्न॒स्येत्यन्न॑स्य - अ॒न्न॒स्य॒ । व॒प॒ति॒ । अन्न॑स्यान्न॒स्येत्यन्न॑स्य-अ॒न्न॒स्य॒ । अव॑रुद्ध्या॒ इत्यव॑-रु॒द्ध्यै॒ । कृ॒ष्टे । व॒प॒ति॒ । कृ॒ष्टे । हि । ओष॑धयः । प्र॒ति॒तिष्ठ॒न्तीति॑ प्रति-तिष्ठ॑न्ति । अ॒नु॒सी॒तमित्य॑नु - सी॒तम् । व॒प॒ति॒ । प्रजा᳚त्या॒ इति॒ प्र - जा॒त्यै॒ । द्वा॒द॒शस्विति॑ द्वाद॒श - सु॒ । सीता॑सु । व॒प॒ति॒ । द्वाद॑श । मासाः᳚ । सं॒ॅव॒थ्स॒र इति॑ सं - व॒थ्स॒रः । सं॒ॅव॒थ्स॒रेणेति॑ सं - व॒थ्स॒रेण॑ । ए॒व । अ॒स्मै॒ । अन्न᳚म् । प॒च॒ति॒ । यत् । अ॒ग्नि॒चिदित्य॑ग्नि - चित् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}