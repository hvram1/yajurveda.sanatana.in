{
  "id": "TS 5.2.5.6",
  "classification": {
    "kanda": "5",
    "prasna": "2",
    "anuvaka": "5",
    "panchasat": "6"
  },
  "header": "TS 5.2.5.6",
  "panchasatInfo": " 30",
  "padaCount": 75,
  "samhita": "-दन॑वरुद्धस्या-श्नी॒यादव॑-रुद्धेन॒ व्यृ॑द्ध्येत॒ ये वन॒स्पती॑नां फल॒ग्रह॑य॒-स्तानि॒द्ध्मेऽपि॒ प्रोक्षे॒-दन॑वरुद्ध॒स्या-व॑रुद्ध्यै दि॒ग्भ्यो लो॒ष्टान्थ् सम॑स्यति दि॒शामे॒व वी॒र्य॑मव॒रुद्ध्य॑ दि॒शां ॅवी॒र्ये᳚ऽग्निं चि॑नुते॒ यं द्वि॒ष्याद्-यत्र॒ स स्यात् तस्यै॑ दि॒शो लो॒ष्टमा ह॑रे॒दिष॒-मूर्ज॑म॒हमि॒त आ द॑द॒ इतीष॑मे॒वोर्जं॒ तस्यै॑ दि॒शोऽव॑ ( ) रुन्धे॒ क्षोधु॑को भवति॒ यस्तस्यां᳚ दि॒शि भव॑त्युत्तरवे॒दिमुप॑ वपत्युत्तरवे॒द्याꣳ ह्य॑ग्निश्ची॒यते ऽथो॑ प॒शवो॒ वा उ॑त्तरवे॒दिः प॒शूने॒वाव॑ रु॒न्धेऽथो॑ यज्ञ्प॒रुषोऽन॑न्तरित्यै ॥",
  "pada": "अन॑वरुद्ध॒स्येत्यन॑व-रु॒द्ध॒स्य॒ । अ॒श्ञी॒यात् । अव॑रुद्धे॒नेत्यव॑ - रु॒द्धे॒न॒ । वीति॑ । ऋ॒द्ध्ये॒त॒ । ये । वन॒स्पती॑नाम् । फ॒ल॒ग्रह॑य॒ इति॑ फल-ग्रह॑यः । तान् । इ॒द्ध्मे । अपि॑ । प्रेति॑ । उ॒क्षे॒त् । अन॑वरुद्ध॒स्येत्यन॑व-रु॒द्ध॒स्य॒ । अव॑रुद्ध्या॒ इत्यव॑ - रु॒द्ध्यै॒ । दि॒ग्भ्य इति॑ दिक् - भ्यः । लो॒ष्टान् । समिति॑ । अ॒स्य॒ति॒ । दि॒शाम् । ए॒व । वी॒र्य᳚म् । अ॒व॒रुद्ध्येत्य॑व-रुद्ध्य॑ । दि॒शाम् । वी॒र्ये᳚ । अ॒ग्निम् । चि॒नु॒ते॒ । यम् । द्वि॒ष्यात् । यत्र॑ । सः । स्यात् । तस्यै᳚ । दि॒शः । लो॒ष्टम् । एति॑ । ह॒रे॒त् । इष᳚म् । ऊर्ज᳚म् । अ॒हम् । इ॒तः । एति॑ । द॒दे॒ । इति॑ । इष᳚म् । ए॒व । ऊर्ज᳚म् । तस्यै᳚ । दि॒शः । अवेति॑ ( ) । रु॒न्धे॒ । क्षोधु॑कः । भ॒व॒ति॒ । यः । तस्या᳚म् । दि॒शि । भव॑ति । उ॒त्त॒र॒वे॒दिमित्यु॑त्तर - वे॒दिम् । उपेति॑ । व॒प॒ति॒ । उ॒त्त॒र॒वे॒द्यामित्यु॑त्तर - वे॒द्याम् । हि । अ॒ग्निः । ची॒यते᳚ । अथो॒ इति॑ । प॒शवः॑ । वै । उ॒त्त॒र॒वे॒दिरित्यु॑त्तर - वे॒दिः । प॒शून् । ए॒व । अवेति॑ । रु॒न्धे॒ । अथो॒ इति॑ । य॒ज्ञ॒प॒रुष॒ इति॑ यज्ञ - प॒रुषः॑ । अन॑न्तरित्या॒ इत्यन॑न्तः - इ॒त्यै॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}