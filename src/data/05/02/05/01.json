{
  "id": "TS 5.2.5.1",
  "classification": {
    "kanda": "5",
    "prasna": "2",
    "anuvaka": "5",
    "panchasat": "1"
  },
  "header": "TS 5.2.5.1",
  "panchasatInfo": " 25",
  "padaCount": 50,
  "samhita": "पु॒रु॒ष॒मा॒त्रेण॒ वि मि॑मीते य॒ज्ञेन॒ वै पुरु॑षः॒ संमि॑तो यज्ञ्प॒रुषै॒वैनं॒ ॅविमि॑मीते॒ यावा॒न् पुरु॑ष ऊ॒र्द्ध्वबा॑हु॒स्तावा᳚न् भवत्ये॒ताव॒द्वै पुरु॑षे वी॒र्यं॑ ॅवी॒र्ये॑णै॒वैनं॒ ॅवि मि॑मीते प॒क्षी भ॑वति॒ न ह्य॑प॒क्षः पति॑तु॒-मर्.ह॑त्यर॒त्निना॑ प॒क्षौ द्राघी॑याꣳसौ भवत॒स्तस्मा᳚त् प॒क्षप्र॑वयाꣳसि॒ वयाꣳ॑सि व्याममा॒त्रौ प॒क्षौ च॒ पुच्छं॑ च भवत्ये॒ताव॒द्वै पुरु॑षे वी॒र्यं॑ - [  ]",
  "pada": "पु॒रु॒ष॒मा॒त्रेणेति॑ पुरुष - मा॒त्रेण॑ । वीति॑ । मि॒मी॒ते॒ । य॒ज्ञेन॑ । वै । पुरु॑षः । सम्मि॑त॒ इति॒ सं - मि॒तः॒ । य॒ज्ञ॒प॒रुषेति॑ यज्ञ-प॒रुषा᳚ । ए॒व । ए॒न॒म् । वीति॑ । मि॒मी॒ते॒ । यावान्॑ । पुरु॑षः । ऊ॒र्द्ध्वबा॑हु॒रित्यु॒र्द्ध्व-बा॒हुः॒ । तावान्॑ । भ॒व॒ति॒ । ए॒ताव॑त् । वै । पुरु॑षे । वी॒र्य᳚म् । वी॒र्ये॑ण । ए॒व । ए॒न॒म् । वीति॑ । मि॒मी॒ते॒ । प॒क्षी । भ॒व॒ति॒ । न । हि । अ॒प॒क्षः । पति॑तुम् । अर्.ह॑ति । अ॒र॒त्निना᳚ । प॒क्षौ । द्राघी॑याꣳसौ । भ॒व॒तः॒ । तस्मा᳚त् । प॒क्षप्र॑वयाꣳ॒॒सीति॑ प॒क्ष - प्र॒व॒याꣳ॒॒सि॒ । वयाꣳ॑सि । व्या॒म॒मा॒त्राविति॑ व्याम - मा॒त्रौ । प॒क्षौ । च॒ । पुच्छ᳚म् । च॒ । भ॒व॒ति॒ । ए॒ताव॑त् । वै । पुरु॑षे । वी॒र्य᳚म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}