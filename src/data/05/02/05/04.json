{
  "id": "TS 5.2.5.4",
  "classification": {
    "kanda": "5",
    "prasna": "2",
    "anuvaka": "5",
    "panchasat": "4"
  },
  "header": "TS 5.2.5.4",
  "panchasatInfo": " 28",
  "padaCount": 50,
  "samhita": "तामे॒वैना॒ननूथ् सृ॑ज॒त्यथो॒ खल्वि॒मां दिश॒मुथ् सृ॑जत्य॒सौ वा आ॑दि॒त्यः प्रा॒णः प्रा॒णमे॒वैना॒-ननूथ्सृ॑जति दक्षि॒णा प॒र्याव॑र्तन्ते॒ स्वमे॒व वी॒र्य॑मनु॑ प॒र्याव॑र्तन्ते॒ तस्मा॒द्-दक्षि॒णोऽर्द्ध॑ आ॒त्मनो॑ वी॒र्या॑वत्त॒रोऽथो॑ आदि॒त्यस्यै॒वाऽऽ*वृत॒मनु॑ प॒र्याव॑र्तन्ते॒ तस्मा॒त् परा᳚ञ्चः प॒शवो॒ वि ति॑ष्ठन्ते प्र॒त्यञ्च॒ आ व॑र्तन्ते ति॒स्रस्ति॑स्रः॒ सीताः᳚ - [  ]",
  "pada": "ताम् । ए॒व । ए॒ना॒न् । अनु॑ । उदिति॑ । सृ॒ज॒ति॒ । अथो॒ इति॑ । खलु॑ । इ॒माम् । दिश᳚म् । उदिति॑ । सृ॒ज॒ति॒ । अ॒सौ । वै । आ॒दि॒त्यः । प्रा॒ण इति॑ प्र - अ॒नः । प्रा॒णमिति॑ प्र - अ॒नम् । ए॒व । ए॒ना॒न् । अनु॑ । उदिति॑ । सृ॒ज॒ति॒ । द॒क्षि॒णा । प॒र्याव॑र्तन्त॒ इति॑ परि - आव॑र्तन्ते । स्वम् । ए॒व । वी॒र्य᳚म् । अन्विति॑ । प॒र्याव॑र्तन्त॒ इति॑ परि - आव॑र्तन्ते । तस्मा᳚त् । दक्षि॑णः । अर्द्धः॑ । आ॒त्मनः॑ । वी॒र्या॑वत्तर॒ इति॑ वी॒र्या॑वत् - त॒रः॒ । अथो॒ इति॑ । आ॒दि॒त्यस्य॑ । ए॒व । आ॒वृत॒मित्या᳚ - वृत᳚म् । अन्विति॑ । प॒र्याव॑र्तन्त॒ इति॑ परि-आव॑र्तन्ते । तस्मा᳚त् । परा᳚ञ्चः । प॒शवः॑ । वीति॑ । ति॒ष्ठ॒न्ते॒ । प्र॒त्यञ्चः॑ । एति॑ । व॒र्त॒न्ते॒ । ति॒स्रस्ति॑स्र॒ इति॑ ति॒स्रः - ति॒स्रः॒ । सीताः᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}