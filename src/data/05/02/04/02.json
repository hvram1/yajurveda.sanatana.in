{
  "id": "TS 5.2.4.2",
  "classification": {
    "kanda": "5",
    "prasna": "2",
    "anuvaka": "4",
    "panchasat": "2"
  },
  "header": "TS 5.2.4.2",
  "panchasatInfo": " 22",
  "padaCount": 50,
  "samhita": "-र्वा ए॒तं दी᳚क्षयन्ति॒ स ऋ॒तुभि॑रे॒व वि॒मुच्यो॑ मा॒तेव॑ पु॒त्रं पृ॑थि॒वी पु॑री॒ष्य॑मित्या॑ह॒-र्तुभि॑रे॒वैनं॑ दीक्षयि॒त्वर्तुभि॒र्वि मु॑ञ्चति वैश्वान॒र्या शि॒क्य॑मा द॑त्ते स्व॒दय॑त्ये॒वैन॑-न्नैर्.ऋ॒तीः कृ॒ष्णा-स्ति॒स्र-स्तुष॑पक्वा भवन्ति॒ निर्.ऋ॑त्यै॒ वा ए॒तद्-भा॑ग॒धेयं॒ ॅयत् तुषा॒ निर्.ऋ॑त्यै रू॒पं कृ॒ष्णꣳ रू॒पेणै॒व निर्.ऋ॑तिं नि॒रव॑दयत इ॒मां दिशं॑ ॅयन्त्ये॒षा - [  ]",
  "pada": "वै । ए॒तम् । दी॒क्ष॒य॒न्ति॒ । सः । ऋ॒तुभि॒रित्यृ॒तु - भिः॒ । ए॒व । वि॒मुच्य॒ इति॑ वि - मुच्यः॑ । मा॒ता । इ॒व॒ । पु॒त्रम् । पृ॒थि॒वी । पु॒री॒ष्य᳚म् । इति॑ । आ॒ह॒ । ऋ॒तुभि॒रित्यृ॒तु - भिः॒ । ए॒व । ए॒न॒म् । दी॒क्ष॒यि॒त्वा । ऋ॒तुभि॒रित्यृ॒तु-भिः॒ । वीति॑ । मु॒ञ्च॒ति॒ । वै॒श्वा॒न॒र्या । शि॒क्य᳚म् । एति॑ । द॒त्ते॒ । स्व॒दय॑ति । ए॒व । ए॒न॒त् । नै॒र्॒.ऋ॒तीरिति॑ नैः-ऋ॒तीः । कृ॒ष्णाः । ति॒स्रः । तुष॑पक्वा॒ इति॒ तुष॑ - प॒क्वाः॒ । भ॒व॒न्ति॒ । निर्.ऋ॑त्या॒ इति॒ निः - ऋ॒त्यै॒ । वै । ए॒तत् । भा॒ग॒धेय॒मिति॑ भाग - धेय᳚म् । यत् । तुषाः᳚ । निर्.ऋ॑त्या॒ इति॒ निः-ऋ॒त्यै॒ । रू॒पम् । कृ॒ष्णम् । रू॒पेण॑ । ए॒व । निर्.ऋ॑ति॒मिति॒ निः - ऋ॒ति॒म् । नि॒रव॑दयत॒ इति॑ निः - अव॑दयते । इ॒माम् । दिश᳚म् । य॒न्ति॒ । ए॒षा । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}