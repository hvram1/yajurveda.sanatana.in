{
  "id": "TS 5.2.2.3",
  "classification": {
    "kanda": "5",
    "prasna": "2",
    "anuvaka": "2",
    "panchasat": "3"
  },
  "header": "TS 5.2.2.3",
  "panchasatInfo": " 10",
  "padaCount": 50,
  "samhita": "या॒हीत्या॑ह॒ ज्योति॑रे॒वास्मि॑न् दधाति त॒नुवा॒ वा ए॒ष हि॑नस्ति॒ यꣳ हि॒नस्ति॒ मा हिꣳ॑सीस्त॒नुवा᳚ प्र॒जा इत्या॑ह प्र॒जाभ्य॑ ए॒वैनꣳ॑ शमयति॒ रक्षाꣳ॑सि॒ वा ए॒तद्-य॒ज्ञ्ꣳ स॑चन्ते॒ यदन॑ उ॒थ्सर्ज॒-त्यक्र॑न्द॒दित्यन्वा॑ह॒ रक्ष॑सा॒मप॑हत्या॒ अन॑सा वह॒न्-त्यप॑चिति-मे॒वास्मि॑न् दधाति॒ तस्मा॑दन॒स्वी च॑ र॒थी चाति॑थीना॒-मप॑चिततमा॒ - [  ]",
  "pada": "या॒हि॒ । इति॑ । आ॒ह॒ । ज्योतिः॑ । ए॒व । अ॒स्मि॒न्न् । द॒धा॒ति॒ । त॒नुवा᳚ । वै । ए॒षः । हि॒न॒स्ति॒ । यम् । हि॒नस्ति॑ । मा । हिꣳ॒॒सीः॒ । त॒नुवा᳚ । प्र॒जा इति॑ प्र - जाः । इति॑ । आ॒ह॒ । प्र॒जाभ्य॒ इति॑ प्र - जाभ्यः॑ । ए॒व । ए॒न॒म् । श॒म॒य॒ति॒ । रक्षाꣳ॑सि । वै । ए॒तत् । य॒ज्ञम् । स॒च॒न्ते॒ । यत् । अनः॑ । उ॒थ्सर्ज॒तीत्यु॑त्-सर्ज॑ति । अक्र॑न्दत् । इति॑ । अन्विति॑ । आ॒ह॒ । रक्ष॑साम् । अप॑हत्या॒ इत्यप॑ - ह॒त्यै॒ । अन॑सा । व॒ह॒न्ति॒ । अप॑चिति॒मित्यप॑ - चि॒ति॒म् । ए॒व । अ॒स्मि॒न्न् । द॒धा॒ति॒ । तस्मा᳚त् । अ॒न॒स्वी । च॒ । र॒थी । च॒ । अति॑थीनाम् । अप॑चिततमा॒वित्यप॑चित - त॒मौ॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}