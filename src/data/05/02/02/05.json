{
  "id": "TS 5.2.2.5",
  "classification": {
    "kanda": "5",
    "prasna": "2",
    "anuvaka": "2",
    "panchasat": "5"
  },
  "header": "TS 5.2.2.5",
  "panchasatInfo": " 12",
  "padaCount": 50,
  "samhita": "अ॒ग्नि-र्यावा॑ने॒वाऽग्निस्तं प्र॑ति॒ष्ठां ग॑मयति॒ परा॒ वा ए॒षो᳚ऽग्निं ॅव॑पति॒ यो᳚ऽफ्सु भस्म॑ प्रवे॒शय॑ति॒ ज्योति॑ष्मतीभ्या॒-मव॑ दधाति॒ ज्योति॑रे॒वाऽस्मि॑न् दधाति॒ द्वाभ्यां॒ प्रति॑ष्ठित्यै॒ परा॒ वा ए॒ष प्र॒जां प॒शून् व॑पति॒ यो᳚ऽफ्सु भस्म॑ प्रवे॒शय॑ति॒ पुन॑रू॒र्जा स॒ह र॒य्येति॒ पुन॑रु॒दैति॑ प्र॒जामे॒व प॒शूना॒त्मन् ध॑त्ते॒ पुन॑स्त्वाऽऽदि॒त्या - [  ]",
  "pada": "अ॒ग्निः । यावान्॑ । ए॒व । अ॒ग्निः । तम् । प्र॒ति॒ष्ठामिति॑ प्रति - स्थाम् । ग॒म॒य॒ति॒ । परेति॑ । वै । ए॒षः । अ॒ग्निम् । व॒प॒ति॒ । यः । अ॒फ्स्वित्य॑प् - सु । भस्म॑ । प्र॒वे॒शय॒तीति॑ प्र - वे॒शय॑ति । ज्योति॑ष्मतीभ्याम् । अवेति॑ । द॒धा॒ति॒ । ज्योतिः॑ । ए॒व । अ॒स्मि॒न्न् । द॒धा॒ति॒ । द्वाभ्या᳚म् । प्रति॑ष्ठित्या॒ इति॒ प्रति॑ - स्थि॒त्यै॒ । परेति॑ । वै । ए॒षः । प्र॒जामिति॑ प्र - जाम् । प॒शून् । व॒प॒ति॒ । यः । अ॒फ्स्वित्य॑प् - सु । भस्म॑ । प्र॒वे॒शय॒तीति॑ प्र - वे॒शय॑ति । पुनः॑ । ऊ॒र्जा । स॒ह । र॒य्या । इति॑ । पुनः॑ । उ॒दैतीत्यु॑त् - ऐति॑ । प्र॒जामिति॑ प्र - जाम् । ए॒व । प॒शून् । आ॒त्मन्न् । ध॒त्ते॒ । पुनः॑ । त्वा॒ । आ॒दि॒त्याः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}