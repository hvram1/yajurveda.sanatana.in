{
  "id": "TS 5.2.2.6",
  "classification": {
    "kanda": "5",
    "prasna": "2",
    "anuvaka": "2",
    "panchasat": "6"
  },
  "header": "TS 5.2.2.6",
  "panchasatInfo": " 13",
  "padaCount": 42,
  "samhita": "रु॒द्रा वस॑वः॒ समि॑न्धता॒-मित्या॑है॒ता वा ए॒तं दे॒वता॒ अग्रे॒ समै᳚न्धत॒ ताभि॑रे॒वैनꣳ॒॒ समि॑न्धे॒ बोधा॒ स बो॒धीत्युप॑ तिष्ठते बो॒धय॑त्ये॒वैनं॒ तस्मा᳚थ् सु॒प्त्वा प्र॒जाः प्रबु॑द्ध्यन्ते यथास्था॒नमुप॑ तिष्ठते॒ तस्मा᳚द्-यथास्था॒नं प॒शवः॒ पुन॒रेत्योप॑ तिष्ठन्ते ॥",
  "pada": "रु॒द्राः । वस॑वः । समिति॑ । इ॒न्ध॒ता॒म् । इति॑ । आ॒ह॒ । ए॒ताः । वै । ए॒तम् । दे॒वताः᳚ । अग्रे᳚ । समिति॑ । ऐ॒न्ध॒त॒ । ताभिः॑ । ए॒व । ए॒न॒म् । समिति॑ । इ॒न्धे॒ । बोध॑ । सः । बो॒धि॒ । इति॑ । उपेति॑ । ति॒ष्ठ॒ते॒ । बो॒धय॑ति । ए॒व । ए॒न॒म् । तस्मा᳚त् । सु॒प्त्वा । प्र॒जा इति॑ प्र - जाः । प्रेति॑ । बु॒द्ध्य॒न्ते॒ । य॒था॒स्था॒नमिति॑ यथा - स्था॒नम् । उपेति॑ । ति॒ष्ठ॒ते॒ । तस्मा᳚त् । य॒था॒स्था॒नमिति॑ यथा - स्था॒नम् । प॒शवः॑ । पुनः॑ । एत्येत्या᳚ - इत्य॑ । उपेति॑ । ति॒ष्ठ॒न्ते॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}