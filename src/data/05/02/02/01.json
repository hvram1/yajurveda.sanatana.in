{
  "id": "TS 5.2.2.1",
  "classification": {
    "kanda": "5",
    "prasna": "2",
    "anuvaka": "2",
    "panchasat": "1"
  },
  "header": "TS 5.2.2.1",
  "panchasatInfo": " 8",
  "padaCount": 50,
  "samhita": "अन्न॑प॒तेऽन्न॑स्य नो दे॒हीत्या॑हा॒-ग्निर्वा अन्न॑पतिः॒ स ए॒वास्मा॒ अन्नं॒ प्रय॑च्छत्यनमी॒वस्य॑ शु॒ष्मिण॒ इत्या॑हा-य॒क्ष्मस्येति॒ वावैतदा॑ह॒ प्र प्र॑दा॒तारं॑ तारिष॒ ऊर्जं॑ नो धेहि द्वि॒पदे॒ चतु॑ष्पद॒ इत्या॑हा॒ऽऽ*शिष॑मे॒वैतामा शा᳚स्त॒ उदु॑ त्वा॒ विश्वे॑ दे॒वा इत्या॑ह प्रा॒णा वै विश्वे॑ दे॒वाः - [  ]",
  "pada": "अन्न॑पत॒ इत्यन्न॑ - प॒ते॒ । अन्न॑स्य । नः॒ । दे॒हि॒ । इति॑ । आ॒ह॒ । अ॒ग्निः । वै । अन्न॑पति॒रित्यन्न॑ - प॒तिः॒ । सः । ए॒व । अ॒स्मै॒ । अन्न᳚म् । प्रेति॑ । य॒च्छ॒ति॒ । अ॒न॒मी॒वस्य॑ । शु॒ष्मिणः॑ । इति॑ । आ॒ह॒ । अ॒य॒क्ष्मस्य॑ । इति॑ । वाव । ए॒तत् । आ॒ह॒ । प्रेति॑ । प्र॒दा॒तार॒मिति॑ प्र - दा॒तार᳚म् । ता॒रि॒षः॒ । ऊर्ज᳚म् । नः॒ । धे॒हि॒ । द्वि॒पद॒ इति॑ द्वि - पदे᳚ । चतु॑ष्पद॒ इति॒ चतुः॑ - प॒दे॒ । इति॑ । आ॒ह॒ । आ॒शिष॒मित्या᳚ - शिष᳚म् । ए॒व । ए॒ताम् । एति॑ । शा॒स्ते॒ । उदिति॑ । उ॒ । त्वा॒ । विश्वे᳚ । दे॒वाः । इति॑ । आ॒ह॒ । प्रा॒णा इति॑ प्र-अ॒नाः । वै । विश्वे᳚ । दे॒वाः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}