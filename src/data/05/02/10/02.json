{
  "id": "TS 5.2.10.2",
  "classification": {
    "kanda": "5",
    "prasna": "2",
    "anuvaka": "10",
    "panchasat": "2"
  },
  "header": "TS 5.2.10.2",
  "panchasatInfo": " 55",
  "padaCount": 50,
  "samhita": "प्राची॒रुप॑ दधाति प॒श्चाद्वै प्रा॒चीनꣳ॒॒ रेतो॑ धीयते प॒श्चादे॒वास्मै᳚ प्रा॒चीनꣳ॒॒ रेतो॑ दधाति॒ पञ्च॑ पु॒रस्ता᳚त् प्र॒तीची॒रुप॑ दधाति॒ पञ्च॑ प॒श्चात् प्राची॒स्तस्मा᳚त् प्रा॒चीनꣳ॒॒ रेतो॑ धीयते प्र॒तीचीः᳚ प्र॒जा जा॑यन्ते॒ पञ्चो᳚त्तर॒त श्छ॑न्द॒स्याः᳚ प॒शवो॒ वै छ॑न्द॒स्याः᳚ प॒शूने॒व प्रजा॑ता॒न्थ् स्वमा॒यत॑नम॒भि पर्यू॑हत इ॒यं ॅवा अ॒ग्ने-र॑तिदा॒हाद॑बिभे॒थ् सैता - [  ]",
  "pada": "प्राचीः᳚ । उपेति॑ । द॒धा॒ति॒ । प॒श्चात् । वै । प्रा॒चीन᳚म् । रेतः॑ । धी॒य॒ते॒ । प॒श्चात् । ए॒व । अ॒स्मै॒ । प्रा॒चीन᳚म् । रेतः॑ । द॒धा॒ति॒ । पञ्च॑ । पु॒रस्ता᳚त् । प्र॒तीचीः᳚ । उपेति॑ । द॒धा॒ति॒ । पञ्च॑ । प॒श्चात् । प्राचीः᳚ । तस्मा᳚त् । प्रा॒चीन᳚म् । रेतः॑ । धी॒य॒ते॒ । प्र॒तीचीः᳚ । प्र॒जा इति॑ प्र-जाः । जा॒य॒न्ते॒ । पञ्च॑ । उ॒त्त॒र॒त इत्यु॑त् - त॒र॒तः । छ॒न्द॒स्याः᳚ । प॒शवः॑ । वै । छ॒न्द॒स्याः᳚ । प॒शून् । ए॒व । प्रजा॑ता॒निति॒ प्र - जा॒ता॒न् । स्वम् । आ॒यत॑न॒मित्या᳚ - यत॑नम् । अ॒भि । परीति॑ । ऊ॒ह॒ते॒ । इ॒यम् । वै । अ॒ग्नेः । अ॒ति॒दा॒हादित्य॑ति - दा॒हात् । अ॒बि॒भे॒त् । सा । ए॒ताः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}