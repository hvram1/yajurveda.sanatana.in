{
  "id": "TS 5.2.10.5",
  "classification": {
    "kanda": "5",
    "prasna": "2",
    "anuvaka": "10",
    "panchasat": "5"
  },
  "header": "TS 5.2.10.5",
  "panchasatInfo": " 58",
  "padaCount": 50,
  "samhita": "-प॑ दधाति॒ तस्मा॑दक्ष्ण॒या प॒शवोऽङ्गा॑नि॒ प्रह॑रन्ति॒ प्रति॑ष्ठित्यै॒ याः प्राची॒स्ताभि॒-र्वसि॑ष्ठ आर्द्ध्नो॒द्या द॑क्षि॒णा ताभि॑र्भ॒रद्वा॑जो॒ याः प्र॒तीची॒स्ताभि॑ र्वि॒श्वामि॑त्रो॒ या उदी॑ची॒स्ताभि॑-र्ज॒मद॑ग्नि॒र्या ऊ॒र्द्ध्वास्ताभि॑-र्वि॒श्वक॑र्मा॒ य ए॒वमे॒तासा॒मृद्धिं॒ ॅवेद॒र्द्ध्नोत्ये॒व य आ॑सामे॒वं ब॒न्धुतां॒ ॅवेद॒ बन्धु॑मान् भवति॒ य आ॑सामे॒वं क्लृप्तिं॒ ॅवेद॒ कल्प॑ते - [  ]",
  "pada": "उपेति॑ । द॒धा॒ति॒ । तस्मा᳚त् । अ॒क्ष्ण॒या । प॒शवः॑ । अङ्गा॑नि । प्रेति॑ । ह॒र॒न्ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । याः । प्राचीः᳚ । ताभिः॑ । वसि॑ष्ठः । आ॒र्द्ध्नो॒त् । याः । द॒क्षि॒णा । ताभिः॑ । भ॒रद्वा॑जः । याः । प्र॒तीचीः᳚ । ताभिः॑ । वि॒श्वामि॑त्र॒ इति॑ वि॒श्व - मि॒त्रः॒ । याः । उदी॑चीः । ताभिः॑ । ज॒मद॑ग्निः । याः । ऊ॒र्द्ध्वाः । ताभिः॑ । वि॒श्वक॒र्मेति॑ वि॒श्व - क॒र्मा॒ । यः । ए॒वम् । ए॒तासा᳚म् । ऋद्धि᳚म् । वेद॑ । ऋ॒द्ध्नोति॑ । ए॒व । यः । आ॒सा॒म् । ए॒वम् । ब॒न्धुता᳚म् । वेद॑ । बन्धु॑मा॒निति॒ बन्धु॑ - मा॒न् । भ॒व॒ति॒ । यः । आ॒सा॒म् । ए॒वम् । क्लृप्ति᳚म् । वेद॑ । कल्प॑ते । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}