{
  "id": "TS 5.2.1.5",
  "classification": {
    "kanda": "5",
    "prasna": "2",
    "anuvaka": "1",
    "panchasat": "5"
  },
  "header": "TS 5.2.1.5",
  "panchasatInfo": " 5",
  "padaCount": 50,
  "samhita": "-ग्रे॑ बृ॒हन्नु॒षसा॑मू॒र्द्ध्वो अ॑स्था॒दित्या॒हाऽग्र॑मे॒वैनꣳ॑ समा॒नानां᳚ करोति निर्जग्मि॒वान् तम॑स॒ इत्या॑ह॒ तम॑ ए॒वास्मा॒दप॑ हन्ति॒ ज्योति॒षा- ऽऽगा॒दित्या॑ह॒ ज्योति॑रे॒वा-स्मि॑न् दधाति चत॒सृभिः॑ सादयति च॒त्वारि॒ छन्दाꣳ॑सि॒ छन्दो॑भिरे॒वाऽ-ति॑च्छन्दसोत्त॒मया॒ वर्ष्म॒ वा ए॒षा छन्द॑सां॒ ॅयदति॑च्छन्दा॒ वर्ष्मै॒वैनꣳ॑ समा॒नानां᳚ करोति॒ सद्व॑ती - [  ]",
  "pada": "अग्रे᳚ । बृ॒हन्न् । उ॒षसा᳚म् । ऊ॒र्द्ध्वः । अ॒स्था॒त् । इति॑ । आ॒ह॒ । अग्र᳚म् । ए॒व । ए॒न॒म् । स॒मा॒नाना᳚म् । क॒रो॒ति॒ । नि॒र्ज॒ग्मि॒वानिति॑ निः-ज॒ग्मि॒वान् । तम॑सः । इति॑ । आ॒ह॒ । तमः॑ । ए॒व । अ॒स्मा॒त् । अपेति॑ । ह॒न्ति॒ । ज्योति॑षा । एति॑ । अ॒गा॒त् । इति॑ । आ॒ह॒ । ज्योतिः॑ । ए॒व । अ॒स्मि॒न्न् । द॒धा॒ति॒ । च॒त॒सृभि॒रिति॑ चत॒सृ - भिः॒ । सा॒द॒य॒ति॒ । च॒त्वारि॑ । छन्दाꣳ॑सि । छन्दो॑भि॒रिति॒ छन्दः॑ - भिः॒ । ए॒व । अति॑च्छन्द॒सेत्यति॑ - छ॒न्द॒सा॒ । उ॒त्त॒मयेत्यु॑त् - त॒मया᳚ । वर्ष्म॑ । वै । ए॒षा । छन्द॑साम् । यत् । अति॑च्छन्दा॒ इत्यति॑ - छ॒न्दाः॒ । वर्ष्म॑ । ए॒व । ए॒न॒म् । स॒मा॒नाना᳚म् । क॒रो॒ति॒ । सद्व॒तीति॒ सत् - व॒ती॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}