{
  "id": "TS 5.2.1.2",
  "classification": {
    "kanda": "5",
    "prasna": "2",
    "anuvaka": "1",
    "panchasat": "2"
  },
  "header": "TS 5.2.1.2",
  "panchasatInfo": " 2",
  "padaCount": 50,
  "samhita": "परा॑ङै॒त् तमे॒तया ऽन्वै॒दक्र॑न्द॒दिति॒ तया॒ वै सो᳚ऽग्नेः प्रि॒यं धामाऽवा॑रुन्ध॒ यदे॒ताम॒न्वाहा॒-ग्नेरे॒वैतया᳚ प्रि॒यं धामाऽव॑ रुन्ध ईश्व॒रो वा ए॒ष परा᳚ङ् प्र॒दघो॒ यो वि॑ष्णुक्र॒मान् क्रम॑ते चत॒सृभि॒रा व॑र्तते च॒त्वारि॒ छन्दाꣳ॑सि॒ छन्दाꣳ॑सि॒ खलु॒ वा अ॒ग्नेः प्रि॒या त॒नूः प्रि॒यामे॒वास्य॑ त॒नुव॑म॒भि - [  ]",
  "pada": "पराङ्॑ । ऐ॒त् । तम् । ए॒तया᳚ । अन्विति॑ । ऐ॒त् । अक्र॑न्दत् । इति॑ । तया᳚ । वै । सः । अ॒ग्नेः । प्रि॒यम् । धाम॑ । अवेति॑ । अ॒रु॒न्ध॒ । यत् । ए॒ताम् । अ॒न्वाहेत्य॑नु-आह॑ । अ॒ग्नेः । ए॒व । ए॒तया᳚ । प्रि॒यम् । धाम॑ । अवेति॑ । रु॒न्धे॒ । ई॒श्व॒रः । वै । ए॒षः । पराङ्॑ । प्र॒दघ॒ इति॑ प्र -दघः॑ । यः । वि॒ष्णु॒क्र॒मानिति॑ विष्णु - क्र॒मान् । क्रम॑ते । च॒त॒सृभि॒रिति॑ चत॒सृ - भिः॒ । एति॑ । व॒र्त॒ते॒ । च॒त्वारि॑ । छन्दाꣳ॑सि । छन्दाꣳ॑सि । खलु॑ । वै । अ॒ग्नेः । प्रि॒या । त॒नूः । प्रि॒याम् । ए॒व । अ॒स्य॒ । त॒नुव᳚म् । अ॒भीति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}