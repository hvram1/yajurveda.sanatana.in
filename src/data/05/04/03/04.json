{
  "id": "TS 5.4.3.4",
  "classification": {
    "kanda": "5",
    "prasna": "4",
    "anuvaka": "3",
    "panchasat": "4"
  },
  "header": "TS 5.4.3.4",
  "panchasatInfo": " 12",
  "padaCount": 50,
  "samhita": "-थेय॒त्यथेय॑ति॒ त्रय॑ इ॒मे लो॒का ए॒भ्य ए॒वैनं॑ ॅलो॒केभ्यः॑ शमयति ति॒स्र उत्त॑रा॒ आहु॑तीर्जुहोति॒ षट् थ्सं प॑द्यन्ते॒ षड् वा ऋ॒तव॑ ऋ॒तुभि॑रे॒वैनꣳ॑ शमयति॒ यद॑नुपरि॒क्रामं॑ जुहु॒याद॑न्तरवचा॒रिणꣳ॑ रु॒द्रं कु॑र्या॒दथो॒ खल्वा॑हुः॒ कस्यां॒ ॅवाऽह॑ दि॒शि रु॒द्रः कस्यां॒ ॅवेत्य॑नुपरि॒क्राम॑मे॒व हो॑त॒व्य॑-मप॑रिवर्गमे॒वैनꣳ॑ शमयत्ये॒ - [  ]",
  "pada": "अथ॑ । इय॑ति । अथ॑ । इय॑ति । त्रयः॑ । इ॒मे । लो॒काः । ए॒भ्यः । ए॒व । ए॒न॒म् । लो॒केभ्यः॑ । श॒म॒य॒ति॒ । ति॒स्रः । उत्त॑रा॒ इत्युत् - त॒राः॒ । आहु॑ती॒रित्या-हु॒तीः॒ । जु॒हो॒ति॒ । षट् । समिति॑ । प॒द्य॒न्ते॒ । षट् । वै । ऋ॒तवः॑ । ऋ॒तुभि॒रित्यृ॒तु - भिः॒ । ए॒व । ए॒न॒म् । श॒म॒य॒ति॒ । यत् । अ॒नु॒प॒रि॒क्राम॒मित्य॑नु - प॒रि॒क्राम᳚म् । जु॒हु॒यात् । अ॒न्त॒र॒व॒चा॒रिण॒मित्य॑न्तः - अ॒व॒चा॒रिण᳚म् । रु॒द्रम् । कु॒र्या॒त् । अथो॒ इति॑ । खलु॑ । आ॒हुः॒ । कस्या᳚म् । वा॒ । अह॑ । दि॒शि । रु॒द्रः । कस्या᳚म् । वा॒ । इति॑ । अ॒नु॒प॒रि॒क्राम॒मित्य॑नु - प॒रि॒क्राम᳚म् । ए॒व । हो॒त॒व्य᳚म् । अप॑रिवर्ग॒मित्यप॑रि - व॒र्ग॒म् । ए॒व । ए॒न॒म् । श॒म॒य॒ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}