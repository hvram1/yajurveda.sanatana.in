{
  "id": "TS 5.4.2.1",
  "classification": {
    "kanda": "5",
    "prasna": "4",
    "anuvaka": "2",
    "panchasat": "1"
  },
  "header": "TS 5.4.2.1",
  "panchasatInfo": " 5",
  "padaCount": 50,
  "samhita": "ऋ॒त॒व्या॑ उप॑ दधात्यृतू॒नां क्लृप्त्यै᳚ द्व॒द्वंमुप॑ दधाति॒ तस्मा᳚द् द्व॒न्द्वमृ॒तवो ऽधृ॑तेव॒ वा ए॒षा यन्म॑द्ध्य॒मा चिति॑र॒न्तरि॑क्षमिव॒ वा ए॒षा द्व॒द्वंम॒न्यासु॒ चिती॒षूप॑ दधाति॒ चत॑स्रो॒ मद्ध्ये॒ धृत्या॑ अन्त॒श्श्लेष॑णं॒ ॅवा ए॒ताश्चिती॑नां॒ ॅयदृ॑त॒व्या॑ यदृ॑त॒व्या॑ उप॒दधा॑ति॒ चिती॑नां॒ ॅविधृ॑त्या॒ अव॑का॒मनूप॑ दधात्ये॒षा वा अ॒ग्नेर्योनिः॒ सयो॑नि - [  ]",
  "pada": "ऋ॒त॒व्याः᳚ । उपेति॑ । द॒धा॒ति॒ । ऋ॒तू॒नाम् । क्लृप्त्यै᳚ । द्व॒न्द्वमिति॑ द्वं-द्वम् । उपेति॑ । द॒धा॒ति॒ । तस्मा᳚त् । द्व॒न्द्वमिति॑ द्वं - द्वम् । ऋ॒तवः॑ । अधृ॑ता । इ॒व॒ । वै । ए॒षा । यत् । म॒द्ध्य॒मा । चितिः॑ । अ॒न्तरि॑क्षम् । इ॒व॒ । वै । ए॒षा । द्व॒न्द्वमिति॑ द्वं - द्वम् । अ॒न्यासु॑ । चिती॑षु । उपेति॑ । द॒धा॒ति॒ । चत॑स्रः । मद्ध्ये᳚ । धृत्यै᳚ । अ॒न्त॒श्श्लेष॑ण॒मित्य॑न्तः - श्लेष॑णम् । वै । ए॒ताः । चिती॑नाम् । यत् । ऋ॒त॒व्याः᳚ । यत् । ऋ॒त॒व्याः᳚ । उ॒प॒दधा॒तीत्यु॑प - दधा॑ति । चिती॑नाम् । विधृ॑त्या॒ इति॒ वि - धृ॒त्यै॒ । अव॑काम् । अनु॑ । उपेति॑ । द॒धा॒ति॒ । ए॒षा । वै । अ॒ग्नेः । योनिः॑ । सयो॑नि॒मिति॒ स - यो॒नि॒म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}