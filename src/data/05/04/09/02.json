{
  "id": "TS 5.4.9.2",
  "classification": {
    "kanda": "5",
    "prasna": "4",
    "anuvaka": "9",
    "panchasat": "2"
  },
  "header": "TS 5.4.9.2",
  "panchasatInfo": " 44",
  "padaCount": 50,
  "samhita": "-*ऽऽर॒ण्या उ॒भयी॑षा॒मव॑रुद्ध्या॒ अन्न॑स्यान्नस्य जुहो॒त्यन्न॑स्यान्न॒स्या-व॑रुद्ध्या॒ औदु॑म्बरेण स्रु॒वेण॑ जुहो॒त्यूर्ग्वा उ॑दु॒म्बर॒ ऊर्गन्न॑मू॒र्जैवास्मा॒ ऊर्ज॒मन्न॒मव॑ रुन्धे॒ ऽग्निर्वै दे॒वाना॑-म॒भिषि॑क्तोऽग्नि॒चिन्-म॑नु॒ष्या॑णां॒ तस्मा॑दग्नि॒चिद्-वर्.ष॑ति॒ न धा॑वे॒दव॑रुद्धꣳ॒॒ ह्य॑स्या-न्न॒मन्न॑मिव॒ खलु॒ वै व॒र्॒.षं ॅयद्धावे॑द॒न्नाद्-या᳚द्धावेदु॒पाव॑र्तेता॒-न्नाद्य॑मे॒वाभ्यु॒ - [  ]",
  "pada": "आ॒र॒ण्याः । उ॒भयी॑षाम् । अव॑रुद्ध्या॒ इत्यव॑ - रु॒द्ध्यै॒ । अन्न॑स्यान्न॒स्येत्यन्न॑स्य - अ॒न्न॒स्य॒ । जु॒हो॒ति॒ । अन्न॑स्यान्न॒स्येत्यन्न॑स्य - अ॒न्न॒स्य॒ । अव॑रुद्ध्या॒ इत्यव॑ - रु॒द्ध्यै॒ । औदुं॑बरेण । स्रु॒वेण॑ । जु॒हो॒ति॒ । ऊर्क् । वै । उ॒दुं॒बरः॑ । ऊर्क् । अन्न᳚म् । ऊ॒र्जा । ए॒व । अ॒स्मै॒ । ऊर्ज᳚म् । अन्न᳚म् । अवेति॑ । रु॒न्धे॒ । अ॒ग्निः । वै । दे॒वाना᳚म् । अ॒भिषि॑क्त॒ इत्य॒भि - सि॒क्तः॒ । अ॒ग्नि॒चिदित्य॑ग्नि - चित् । म॒नु॒ष्या॑णाम् । तस्मा᳚त् । अ॒ग्नि॒चिदित्य॑ग्नि - चित् । वर्.ष॑ति । न । धा॒वे॒त् । अव॑रुद्ध॒मित्यव॑ - रु॒द्ध॒म् । हि । अ॒स्य॒ । अन्न᳚म् । अन्न᳚म् । इ॒व॒ । खलु॑ । वै । व॒र्॒.षम् । यत् । धावे᳚त् । अ॒न्नाद्या॒दित्य॑न्न - अद्या᳚त् । धा॒वे॒त् । उ॒पाव॑र्ते॒तेत्यु॑प-आव॑र्तेत । अ॒न्नाद्य॒मित्य॑न्न - अद्य᳚म् । ए॒व । अ॒भीति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}