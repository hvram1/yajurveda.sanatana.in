{
  "id": "TS 5.4.8.1",
  "classification": {
    "kanda": "5",
    "prasna": "4",
    "anuvaka": "8",
    "panchasat": "1"
  },
  "header": "TS 5.4.8.1",
  "panchasatInfo": " 37",
  "padaCount": 50,
  "samhita": "वसो॒र्द्धारां᳚ जुहोति॒ वसो᳚र्मे॒ धारा॑ऽस॒दिति॒ वा ए॒षा हू॑यते घृ॒तस्य॒ वा ए॑नमे॒षा धारा॒ऽमुष्मि॑न् ॅलो॒के पिन्व॑मा॒नोप॑ तिष्ठत॒ आज्ये॑न जुहोति॒ तेजो॒ वा आज्यं॒ तेजो॒ वसो॒र्द्धारा॒ तेज॑सै॒वास्मै॒ तेजोऽव॑ रु॒न्धेऽथो॒ कामा॒ वै वसो॒र्द्धारा॒ कामा॑ने॒वाव॑ रुन्धे॒ यं का॒मये॑त प्रा॒णान॑स्या॒न्नाद्यं॒ ॅवि - [  ]",
  "pada": "वसोः᳚ । धारा᳚म् । जु॒हो॒ति॒ । वसोः᳚ । मे॒ । धारा᳚ । अ॒स॒त् । इति॑ । वै । ए॒षा । हू॒य॒ते॒ । घृ॒तस्य॑ । वै । ए॒न॒म् । ए॒षा । धारा᳚ । अ॒मुष्मिन्न्॑ । लो॒के । पिन्व॑माना । उपेति॑ । ति॒ष्ठ॒ते॒ । आज्ये॑न । जु॒हो॒ति॒ । तेजः॑ । वै । आज्य᳚म् । तेजः॑ । वसोः᳚ । धारा᳚ । तेज॑सा । ए॒व । अ॒स्मै॒ । तेजः॑ । अवेति॑ । रु॒न्धे॒ । अथो॒ इति॑ । कामाः᳚ । वै । वसोः᳚ । धारा᳚ । कामान्॑ । ए॒व । अवेति॑ । रु॒न्धे॒ । यम् । का॒मये॑त । प्रा॒णानिति॑ प्र - अ॒नान् । अ॒स्य॒ । अ॒न्नाद्य॒मित्य॑न्न - अद्य᳚म् । वीति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}