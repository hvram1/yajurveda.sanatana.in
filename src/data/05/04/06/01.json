{
  "id": "TS 5.4.6.1",
  "classification": {
    "kanda": "5",
    "prasna": "4",
    "anuvaka": "6",
    "panchasat": "1"
  },
  "header": "TS 5.4.6.1",
  "panchasatInfo": " 24",
  "padaCount": 50,
  "samhita": "उदे॑नमुत्त॒रां न॒येति॑ स॒मिध॒ आ द॑धाति॒ यथा॒ जनं॑ ॅय॒ते॑ऽव॒सं क॒रोति॑ ता॒दृगे॒व तत् ति॒स्र आ द॑धाति त्रि॒वृद्वा अ॒ग्निर्यावा॑ने॒-वाग्निस्तस्मै॑ भाग॒धेयं॑ करो॒त्यौदु॑म्बरी-र्भव॒न्त्यूर्ग्वा उ॑दु॒म्बर॒ ऊर्ज॑मे॒वास्मा॒ अपि॑ दधा॒त्युदु॑ त्वा॒ विश्वे॑ दे॒वा इत्या॑ह प्रा॒णा वै विश्वे॑ दे॒वाः प्रा॒णै - [  ]",
  "pada": "उदिति॑ । ए॒न॒म् । उ॒त्त॒रामित्यु॑त् - त॒राम् । न॒य॒ । इति॑ । स॒मिध॒ इति॑ सं - इधः॑ । एति॑ । द॒धा॒ति॒ । यथा᳚ । जन᳚म् । य॒ते । अ॒व॒सम् । क॒रोति॑ । ता॒दृक् । ए॒व । तत् । ति॒स्रः । एति॑ । द॒धा॒ति॒ । त्रि॒वृदिति॑ त्रि - वृत् । वै । अ॒ग्निः । यावान्॑ । ए॒व । अ॒ग्निः । तस्मै᳚ । भा॒ग॒धेय॒मिति॑ भाग - धेय᳚म् । क॒रो॒ति॒ । औदुं॑बरीः । भ॒व॒न्ति॒ । ऊर्क् । वै । उ॒दुं॒बरः॑ । ऊर्ज᳚म् । ए॒व । अ॒स्मै॒ । अपीति॑ । द॒धा॒ति॒ । उदिति॑ । उ॒ । त्वा॒ । विश्वे᳚ । दे॒वाः । इति॑ । आ॒ह॒ । प्रा॒णा इति॑ प्र - अ॒नाः । वै । विश्वे᳚ । दे॒वाः । प्रा॒णैरिति॑ प्र - अ॒नैः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}