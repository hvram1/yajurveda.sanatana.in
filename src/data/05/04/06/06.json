{
  "id": "TS 5.4.6.6",
  "classification": {
    "kanda": "5",
    "prasna": "4",
    "anuvaka": "6",
    "panchasat": "6"
  },
  "header": "TS 5.4.6.6",
  "panchasatInfo": " 29 ",
  "padaCount": 60,
  "samhita": "-मित्या॒हाऽन्नं॒ ॅवै वाजोऽन्न॑मे॒वाव॑ रुन्धे सुम्न॒हूर्य॒ज्ञो दे॒वाꣳ आ च॑ वक्ष॒दित्या॑ह प्र॒जा वै प॒शवः॑ सु॒म्नं प्र॒जामे॒व प॒शूना॒त्मन् ध॑त्ते॒ यक्ष॑द॒ग्निर्दे॒वो दे॒वाꣳ आ च॑ वक्ष॒दित्या॑ह स्व॒गाकृ॑त्यै॒ वाज॑स्य मा प्रस॒वेनो᳚द्-ग्रा॒भेणोद॑ग्रभी॒दित्या॑हा॒सौ वा आ॑दि॒त्य उ॒द्यन्नु॑द्ग्रा॒भ ए॒ष ( ) नि॒म्रोच॑न् निग्रा॒भो ब्रह्म॑णै॒वाऽऽ*त्मान॑मुद्-गृ॒ह्णाति॒ ब्रह्म॑णा॒ भ्रातृ॑व्यं॒ नि गृ॑ह्णाति ॥",
  "pada": "इति॑ । आ॒ह॒ । अन्न᳚म् । वै । वाजः॑ । अन्न᳚म् । ए॒व । अवेति॑ । रु॒न्धे॒ । सु॒म्न॒हूरिति॑ सुम्न - हूः । य॒ज्ञः । दे॒वान् । एति॑ । च॒ । व॒क्ष॒त् । इति॑ । आ॒ह॒ । प्र॒जेति॑ प्र - जा । वै । प॒शवः॑ । सु॒म्नम् । प्र॒जामिति॑ प्र - जाम् । ए॒व । प॒शून् । आ॒त्मन्न् । ध॒त्ते॒ । यक्ष॑त् । अ॒ग्निः । दे॒वः । दे॒वान् । एति॑ । च॒ । व॒क्ष॒त् । इति॑ । आ॒ह॒ । स्व॒गाकृ॑त्या॒ इति॑ स्व॒गा - कृ॒त्यै॒ । वाज॑स्य । मा॒ । प्र॒स॒वेनेति॑ प्र - स॒वेन॑ । उ॒द्ग्रा॒भेणेत्यु॑त्-ग्रा॒भेण॑ । उदिति॑ । अ॒ग्र॒भी॒त् । इति॑ । आ॒ह॒ । अ॒सौ । वै । आ॒दि॒त्यः । उ॒द्यन्नित्यु॑त् - यन्न् । उ॒द्ग्रा॒भ इत्यु॑त् - ग्रा॒भः । ए॒षः ( ) । नि॒म्रोच॒न्निति॑ नि - म्रोचन्न्॑ । नि॒ग्रा॒भ इति॑ नि - ग्रा॒भः । ब्रह्म॑णा । ए॒व । आ॒त्मान᳚म् । उ॒द्गृ॒ह्णातीत्यु॑त् - गृ॒ह्णाति॑ । ब्रह्म॑णा । भ्रातृ॑व्यम् । नीति॑ । गृ॒ह्णा॒ति॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}