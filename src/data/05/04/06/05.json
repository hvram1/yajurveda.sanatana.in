{
  "id": "TS 5.4.6.5",
  "classification": {
    "kanda": "5",
    "prasna": "4",
    "anuvaka": "6",
    "panchasat": "5"
  },
  "header": "TS 5.4.6.5",
  "panchasatInfo": " 28",
  "padaCount": 50,
  "samhita": "ऽश्मा॑नं॒ नि द॑धाति स॒त्त्वाय॒ द्वाभ्यां॒ प्रति॑ष्ठित्यै वि॒मान॑ ए॒ष दि॒वो मद्ध्य॑ आस्त॒ इत्या॑ह॒ व्ये॑वैतया॑ मिमीते॒ मद्ध्ये॑ दि॒वो निहि॑तः॒ पृश्नि॒रश्मेत्या॒हान्नं॒ ॅवै पृश्न्यन्न॑मे॒वाव॑ रुन्धे चत॒सृभि॒रा पुच्छा॑देति च॒त्वारि॒ छन्दाꣳ॑सि॒ छन्दो॑भिरे॒वेन्द्रं॒ ॅविश्वा॑ अवीवृध॒न्नित्या॑ह॒ वृद्धि॑मे॒वोपाव॑र्तते॒ वाजा॑नाꣳ॒॒ सत्प॑तिं॒ पति॒ - [  ]",
  "pada": "अश्मा॑नम् । नीति॑ । द॒धा॒ति॒ । स॒त्त्वायेति॑ सत् - त्वाय॑ । द्वाभ्या᳚म् । प्रति॑ष्ठित्या॒ इति॒ प्रति॑ - स्थि॒त्यै॒ । वि॒मान॒ इति॑ वि - मानः॑ । ए॒षः । दि॒वः । मद्ध्ये᳚ । आ॒स्ते॒ । इति॑ । आ॒ह॒ । वीति॑ । ए॒व । ए॒तया᳚ । मि॒मी॒ते॒ । मद्ध्ये᳚ । दि॒वः । निहि॑त॒ इति॒ नि - हि॒तः॒ । पृश्ञिः॑ । अश्मा᳚ । इति॑ । आ॒ह॒ । अन्न᳚म् । वै । पृश्ञि॑ । अन्न᳚म् । ए॒व । अवेति॑ । रु॒न्धे॒ । च॒त॒सृभि॒रिति॑ चत॒सृ-भिः॒ । एति॑ । पुच्छा᳚त् । ए॒ति॒ । च॒त्वारि॑ । छन्दाꣳ॑सि । छन्दो॑भि॒रिति॒ छन्दः॑ - भिः॒ । ए॒व । इन्द्र᳚म् । विश्वाः᳚ । अ॒वी॒वृ॒ध॒न्न् । इति॑ । आ॒ह॒ । वृद्धि᳚म् । ए॒व । उ॒पाव॑र्तत॒ इत्यु॑प-आव॑र्तते । वाजा॑नाम् । सत्प॑ति॒मिति॒ सत् - प॒ति॒म् । पति᳚म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}