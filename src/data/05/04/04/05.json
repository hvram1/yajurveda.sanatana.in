{
  "id": "TS 5.4.4.5",
  "classification": {
    "kanda": "5",
    "prasna": "4",
    "anuvaka": "4",
    "panchasat": "5"
  },
  "header": "TS 5.4.4.5",
  "panchasatInfo": " 18 ",
  "padaCount": 49,
  "samhita": "-रे॒व मृ॒त्योर्द्ध॒त्ते ऽवा॒ऽन्नाद्यꣳ॑ रुन्धे॒ नम॑स्ते॒ हर॑से शो॒चिष॒ इत्या॑ह नम॒स्कृत्य॒ हि वसी॑याꣳ समुप॒चर॑न्त्य॒न्यं ते॑ अ॒स्मत् त॑पन्तु हे॒तय॒ इत्या॑ह॒ यमे॒व द्वेष्टि॒ तम॑स्य शु॒चाऽर्प॑यति पाव॒को अ॒स्मभ्यꣳ॑ शि॒वो भ॒वेत्या॒हान्नं॒ ॅवै पा॑व॒कोऽन्न॑मे॒वाव॑ रुन्धे॒ द्वाभ्या॒मधि॑ क्रामति॒ प्रति॑ष्ठित्या अप॒स्य॑वतीभ्याꣳ॒॒ शान्त्यै᳚ ॥",
  "pada": "ए॒व । मृ॒त्योः । ध॒त्ते॒ । अवेति॑ । अ॒न्नाद्य॒मित्य॑न्न - अद्य᳚म् । रु॒न्धे॒ । नमः॑ । ते॒ । हर॑से । शो॒चिषे᳚ । इति॑ । आ॒ह॒ । न॒म॒स्कृत्येति॑ नमः - कृत्य॑ । हि । वसी॑याꣳसम् । उ॒प॒चर॒न्तीत्यु॑प - चर॑न्ति । अ॒न्यम् । ते॒ । अ॒स्मत् । त॒प॒न्तु॒ । हे॒तयः॑ । इति॑ । आ॒ह॒ । यम् । ए॒व । द्वेष्टि॑ । तम् । अ॒स्य॒ । शु॒चा । अ॒र्प॒य॒ति॒ । पा॒व॒कः । अ॒स्मभ्य॒मित्य॒स्म - भ्य॒म् । शि॒वः । भ॒व॒ । इति॑ । आ॒ह॒ । अन्न᳚म् । वै । पा॒व॒कः । अन्न᳚म् । ए॒व । अवेति॑ । रु॒न्धे॒ । द्वाभ्या᳚म् । अधीति॑ । क्रा॒म॒ति॒ । प्रति॑ष्ठित्या॒ इति॒ प्रति॑ - स्थि॒त्यै॒ । अ॒प॒स्य॑वतीभ्या॒मित्य॑प॒स्य॑ - व॒ती॒भ्या॒म् । शान्त्यै᳚ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}