{
  "id": "TS 5.4.4.1",
  "classification": {
    "kanda": "5",
    "prasna": "4",
    "anuvaka": "4",
    "panchasat": "1"
  },
  "header": "TS 5.4.4.1",
  "panchasatInfo": " 14 ",
  "padaCount": 50,
  "samhita": "अश्म॒न्नूर्ज॒मिति॒ परि॑ षिञ्चति मा॒र्जय॑त्ये॒वैन॒मथो॑ त॒र्पय॑त्ये॒व स ए॑नं तृ॒प्तो ऽक्षु॑द्ध्य॒-न्नशो॑च-न्न॒मुष्मि॑न् ॅलो॒क उप॑ तिष्ठते॒ तृप्य॑ति प्र॒जया॑ प॒शुभि॒र्य ए॒वं ॅवेद॒ तां न॒ इष॒मूर्जं॑ धत्त मरुतः सꣳररा॒णा इत्या॒हान्नं॒ ॅवा ऊर्गन्नं॑ म॒रुतोऽन्न॑मे॒वाव॑ रु॒न्धे ऽश्मꣳ॑स्ते॒ क्षुद॒मुं ते॒ शु - [  ]",
  "pada": "अश्मन्न्॑ । ऊर्ज᳚म् । इति॑ । परीति॑ । सि॒ञ्च॒ति॒ । मा॒र्जय॑ति । ए॒व । ए॒न॒म् । अथो॒ इति॑ । त॒र्पय॑ति । ए॒व । सः । ए॒न॒म् । तृ॒प्तः । अक्षु॑द्ध्यन्न् । अशो॑चन्न् । अ॒मुष्मिन्न्॑ । लो॒के । उपेति॑ । ति॒ष्ठ॒ते॒ । तृप्य॑ति । प्र॒जयेति॑ प्र - जया᳚ । प॒शुभि॒रिति॑ प॒शु - भिः॒ । यः । ए॒वम् । वेद॑ । ताम् । नः॒ । इष᳚म् । ऊर्ज᳚म् । ध॒त्त॒ । म॒रु॒तः॒ । सꣳ॒॒र॒रा॒णा इति॑ सं - र॒रा॒णाः । इति॑ । आ॒ह॒ । अन्न᳚म् । वै । ऊर्क् । अन्न᳚म् । म॒रुतः॑ । अन्न᳚म् । ए॒व । अवेति॑ । रु॒न्धे॒ । अश्मन्न्॑ । ते॒ । क्षुत् । अ॒मुम् । ते॒ । शुक् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}