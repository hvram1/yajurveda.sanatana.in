{
  "id": "TS 5.4.5.2",
  "classification": {
    "kanda": "5",
    "prasna": "4",
    "anuvaka": "5",
    "panchasat": "2"
  },
  "header": "TS 5.4.5.2",
  "panchasatInfo": " 20",
  "padaCount": 50,
  "samhita": "अ॑हु॒तादो॒ऽन्ये तान॑ग्नि॒चिदे॒वोभया᳚न् प्रीणाति॒ ये दे॒वा दे॒वाना॒मिति॑ द॒द्ध्ना म॑धुमि॒श्रेणावो᳚क्षति हु॒ताद॑श्चै॒व दे॒वान॑हु॒ताद॑श्च॒ यज॑मानः प्रीणाति॒ ते यज॑मानं प्रीणन्ति द॒द्ध्नैव हु॒तादः॑ प्री॒णाति॒ मधु॑षा ऽहु॒तादो᳚ ग्रा॒म्यं ॅवा ए॒तदन्नं॒ ॅयद्दद्ध्या॑र॒ण्यं मधु॒ यद्द॒ध्ना म॑धुमि॒श्रेणा॒-वोक्ष॑त्यु॒भय॒स्याऽव॑रुद्ध्यै ग्रुमु॒ष्टिनाऽवो᳚क्षति प्राजाप॒त्यो - [  ]",
  "pada": "अ॒हु॒ताद॒ इत्य॑हुत - अदः॑ । अ॒न्ये । तान् । अ॒ग्नि॒चिदित्य॑ग्नि-चित् । ए॒व । उ॒भयान्॑ । प्री॒णा॒ति॒ । ये । दे॒वाः । दे॒वाना᳚म् । इति॑ । द॒द्ध्ना । म॒धु॒मि॒श्रेणेति॑ मधु - मि॒श्रेण॑ । अवेति॑ । उ॒क्ष॒ति॒ । हु॒ताद॒ इति॑ हुत - अदः॑ । च॒ । ए॒व । दे॒वान् । अ॒हु॒ताद॒ इत्य॑हुत - अदः॑ । च॒ । यज॑मानः । प्री॒णा॒ति॒ । ते । यज॑मानम् । प्री॒ण॒न्ति॒ । द॒द्ध्ना । ए॒व । हु॒ताद॒ इति॑ हुत - अदः॑ । प्री॒णाति॑ । मधु॑षा । अ॒हु॒ताद॒ इत्य॑हुत - अदः॑ । ग्रा॒म्यम् । वै । ए॒तत् । अन्न᳚म् । यत् । दधि॑ । आ॒र॒ण्यम् । मधु॑ । यत् । द॒द्ध्ना । म॒धु॒मि॒श्रेणेति॑ मधु - मि॒श्रेण॑ । अ॒वोक्ष॒तीत्य॑व - उक्ष॑ति । उ॒भय॑स्य । अव॑रुद्ध्या॒ इत्यव॑ - रु॒ध्यै॒ । ग्रु॒मु॒ष्टिना᳚ । अवेति॑ । उ॒क्ष॒ति॒ । प्रा॒जा॒प॒त्य इति॑ प्राजा-प॒त्यः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}