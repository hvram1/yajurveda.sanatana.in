{
  "id": "TS 5.4.1.4",
  "classification": {
    "kanda": "5",
    "prasna": "4",
    "anuvaka": "1",
    "panchasat": "4"
  },
  "header": "TS 5.4.1.4",
  "panchasatInfo": " 4",
  "padaCount": 41,
  "samhita": "ज्योतीꣳ॑षि कुरुते सुव॒र्गस्य॑ लो॒कस्यानु॑ख्यात्यै॒ यथ् सꣳस्पृ॑ष्टा उपद॒द्ध्याद्-वृष्ट्यै॑ लो॒कमपि॑ दद्ध्या॒दव॑र्.षुकः प॒र्जन्यः॑ स्या॒दसꣳ॑स्पृष्टा॒ उप॑ दधाति॒ वृष्ट्या॑ ए॒व लो॒कं क॑रोति॒ वर्.षु॑कः प॒र्जन्यो॑ भवति पु॒रस्ता॑द॒न्याः प्र॒तीची॒रुप॑ दधाति प॒श्चाद॒न्याः प्राची॒स्तस्मा᳚त् प्रा॒चीना॑नि च प्रती॒चीना॑नि च॒ नक्ष॑त्रा॒ण्या व॑र्तन्ते ॥",
  "pada": "ज्योतीꣳ॑षि । कु॒रु॒ते॒ । सु॒व॒र्गस्येति॑ सुवः - गस्य॑ । लो॒कस्य॑ । अनु॑ख्यात्या॒ इत्यनु॑ - ख्या॒त्यै॒ । यत् । सꣴस्पृ॑ष्टा॒ इति॒ सं - स्पृ॒ष्टाः॒ । उ॒प॒द॒द्ध्यादित्यु॑प-द॒द्ध्यात् । वृष्ट्यै᳚ । लो॒कम् । अपीति॑ । द॒द्ध्या॒त् । अव॑र्.षुकः । प॒र्जन्यः॑ । स्या॒त् । असꣴ॑स्पृष्टा॒ इत्यसं᳚ - स्पृ॒ष्टाः॒ । उपेति॑ । द॒धा॒ति॒ । वृष्ट्यै᳚ । ए॒व । लो॒कम् । क॒रो॒ति॒ । व र्.षु॑कः । प॒र्जन्यः॑ । भ॒व॒ति॒ । पु॒रस्ता᳚त् । अ॒न्याः । प्र॒तीचीः᳚ । उपेति॑ । द॒धा॒ति॒ । प॒श्चात् । अ॒न्याः । प्राचीः᳚ । तस्मा᳚त् । प्रा॒चीना॑नि । च॒ । प्र॒ती॒चीना॑नि । च॒ । नक्ष॑त्राणि । एति॑ । व॒र्त॒न्ते॒ ।  । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}