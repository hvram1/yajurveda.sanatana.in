{
  "id": "TS 5.1.11.1",
  "classification": {
    "kanda": "5",
    "prasna": "1",
    "anuvaka": "11",
    "panchasat": "1"
  },
  "header": "TS 5.1.11.1",
  "panchasatInfo": " 56",
  "padaCount": 50,
  "samhita": "समि॑द्धो अ॒ञ्जन् कृद॑रं मती॒नां घृ॒तम॑ग्ने॒ मधु॑म॒त् पिन्व॑मानः । वा॒जी वह॑न् वा॒जिनं॑ जातवेदो दे॒वानां᳚ ॅवक्षि प्रि॒यमा स॒धस्थं᳚ ॥घृ॒तेना॒ञ्जन्थ्सं प॒थो दे॑व॒याना᳚न् प्रजा॒नन् वा॒ज्यप्ये॑तु दे॒वान् । अनु॑ त्वा सप्ते प्र॒दिशः॑ सचन्ताꣳ स्व॒धाम॒स्मै यज॑मानाय धेहि ॥ ईड्य॒श्चासि॒ वन्द्य॑श्च वाजिन्ना॒शुश्चासि॒ मेद्ध्य॑श्च सप्ते । अ॒ग्निष्ट्वा॑ - [  ]",
  "pada": "समि॑द्ध॒ इति॒ सं - इ॒द्धः॒ । अ॒ञ्जन्न् । कृद॑रम् । म॒ती॒नाम् । घृ॒तम् । अ॒ग्ने॒ । मधु॑म॒दिति॒ मधु॑ - म॒त् । पिन्व॑मानः ।  । वा॒जी । वहन्न्॑ । वा॒जिन᳚म् । जा॒त॒वे॒द॒ इति॑ जात - वे॒दः॒ । दे॒वाना᳚म् । व॒क्षि॒ । प्रि॒यम् । एति॑ । स॒धस्थ॒मिति॑ स॒ध - स्थ॒म् ।  । घृ॒तेन॑ । अ॒ञ्जन्न् । समिति॑ । प॒थः । दे॒व॒याना॒निति॑ देव - यानान्॑ । प्र॒जा॒नन्निति॑ प्र - जा॒नन्न् । वा॒जी । अपीति॑ । ए॒तु॒ । दे॒वान् ।  । अन्विति॑ । त्वा॒ । स॒प्ते॒ । प्र॒दिश॒ इति॑ प्र - दिशः॑ । स॒च॒न्ता॒म् । स्व॒धामिति॑ स्व - धाम् । अ॒स्मै । यज॑मानाय । धे॒हि॒ ।  । ईड्यः॑ । च॒ । असि॑ । वन्द्यः॑ । च॒ । वा॒जि॒न्न् । आ॒शुः । च॒ । असि॑ । मेद्ध्यः॑ । च॒ । स॒प्ते॒ ।  । अ॒ग्निः । त्वा॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}