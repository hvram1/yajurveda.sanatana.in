{
  "id": "TS 5.1.5.2",
  "classification": {
    "kanda": "5",
    "prasna": "1",
    "anuvaka": "5",
    "panchasat": "2"
  },
  "header": "TS 5.1.5.2",
  "panchasatInfo": " 22",
  "padaCount": 50,
  "samhita": "तुभ्य॒मित्या॑ह॒ षड्वा ऋ॒तव॑ ऋ॒तुष्वे॒व वृष्टिं॑ दधाति॒ तस्मा॒थ् सर्वा॑नृ॒तून्. व॑र्.षति॒ यद्-व॑षट्कु॒र्याद्-या॒तया॑माऽस्य वषट्का॒रः स्या॒द्यन्न व॑षट्कु॒र्याद् रक्षाꣳ॑सि य॒ज्ञ्ꣳ ह॑न्यु॒र्वडित्या॑ह प॒रोक्ष॑मे॒व वष॑ट् करोति॒ नास्य॑ या॒तया॑मा वषट्का॒रो भव॑ति॒ न य॒ज्ञ्ꣳ रक्षाꣳ॑सि घ्नन्ति॒ सुजा॑तो॒ ज्योति॑षा स॒हेत्य॑नु॒ष्टुभोप॑ नह्यत्यनु॒ष्टु - [  ]",
  "pada": "तुभ्य᳚म् । इति॑ । आ॒ह॒ । षट् । वै । ऋ॒तवः॑ । ऋ॒तुषु॑ । ए॒व । वृष्टि᳚म् । द॒धा॒ति॒ । तस्मा᳚त् । सर्वान्॑ । ऋ॒तून् । व॒र्॒.ष॒ति॒ । यत् । व॒ष॒ट्कु॒र्यादिति॑ वषट् - कु॒र्यात् । या॒तया॒मेति॑ या॒त - या॒मा॒ । अ॒स्य॒ । व॒ष॒ट्का॒र इति॑ वषट् - का॒रः । स्या॒त् । यत् । न । व॒ष॒ट्कु॒र्यादिति॑ वषट् - कु॒र्यात् । रक्षाꣳ॑सि । य॒ज्ञम् । ह॒न्युः॒ । वट् । इति॑ । आ॒ह॒ । प॒रोक्ष॒मिति॑ परः - अक्ष᳚म् । ए॒व । वष॑ट् । क॒रो॒ति॒ । न । अ॒स्य॒ । या॒तया॒मेति॑ या॒त - या॒मा॒ । व॒ष॒ट्का॒र इति॑ वषट् - का॒रः । भव॑ति । न । य॒ज्ञम् । रक्षाꣳ॑सि । घ्न॒न्ति॒ । सुजा॑त॒ इति॒ सु - जा॒तः॒ । ज्योति॑षा । स॒ह । इति॑ । अ॒नु॒ष्टुभेत्य॑नु - स्तुभा᳚ । उपेति॑ । न॒ह्य॒ति॒ । अ॒नु॒ष्टुबित्य॑नु - स्तुप् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}