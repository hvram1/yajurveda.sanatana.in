{
  "id": "TS 5.1.5.1",
  "classification": {
    "kanda": "5",
    "prasna": "1",
    "anuvaka": "5",
    "panchasat": "1"
  },
  "header": "TS 5.1.5.1",
  "panchasatInfo": " 21",
  "padaCount": 50,
  "samhita": "क्रू॒रमि॑व॒ वा अ॑स्या ए॒तत् क॑रोति॒ यत् खन॑त्य॒प उप॑ सृज॒त्यापो॒ वै शा॒न्ताः शा॒न्ताभि॑रे॒वाऽस्यै॒ शुचꣳ॑ शमयति॒ सं ते॑ वा॒युर्मा॑त॒रिश्वा॑ दधा॒त्वित्या॑ह प्रा॒णो वै वा॒युः प्रा॒णेनै॒वास्यै᳚ प्रा॒णꣳ सं द॑धाति॒ सं ते॑ वा॒युरित्या॑ह॒ तस्मा᳚द्-वा॒युप्र॑च्युता दि॒वो वृष्टि॑रीर्ते॒ तस्मै॑ च देवि॒ वष॑डस्तु॒ - [  ]",
  "pada": "क्रू॒रम् । इ॒व॒ । वै । अ॒स्याः॒ । ए॒तत् । क॒रो॒ति॒ । यत् । खन॑ति । अ॒पः । उपेति॑ । सृ॒ज॒ति॒ । आपः॑ । वै । शा॒न्ताः । शा॒न्ताभिः॑ । ए॒व । अ॒स्यै॒ । शुच᳚म् । श॒म॒य॒ति॒ । समिति॑ । ते॒ । वा॒युः । मा॒त॒रिश्वा᳚ । द॒धा॒तु॒ । इति॑ । आ॒ह॒ । प्रा॒ण इति॑ प्र - अ॒नः । वै । वा॒युः । प्रा॒णेनेति॑ प्र - अ॒नेन॑ । ए॒व । अ॒स्यै॒ । प्रा॒णमिति॑ प्र - अ॒नम् । समिति॑ । द॒धा॒ति॒ । समिति॑ । ते॒ । वा॒युः । इति॑ । आ॒ह॒ । तस्मा᳚त् । वा॒युप्र॑च्यु॒तेति॑ वा॒यु - प्र॒च्यु॒ता॒ । दि॒वः । वृष्टिः॑ । ई॒र्ते॒ । तस्मै᳚ । च॒ । दे॒वि॒ । वष॑ट् । अ॒स्तु॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}