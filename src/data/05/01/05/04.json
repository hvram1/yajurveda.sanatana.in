{
  "id": "TS 5.1.5.4",
  "classification": {
    "kanda": "5",
    "prasna": "1",
    "anuvaka": "5",
    "panchasat": "4"
  },
  "header": "TS 5.1.5.4",
  "panchasatInfo": " 24",
  "padaCount": 50,
  "samhita": "रोद॑स्यो॒रित्या॑हे॒मे वै रोद॑सी॒ तयो॑रे॒ष गर्भो॒ यद॒ग्नि-स्तस्मा॑-दे॒वमा॒हाग्ने॒ चारु॒र्विभृ॑त॒ ओष॑धी॒ष्वित्या॑ह य॒दा ह्ये॑तं ॅवि॒भर॒न्त्यथ॒ चारु॑तरो॒ भव॑ति॒ प्र मा॒तृभ्यो॒ अधि॒ कनि॑क्रदद्-गा॒ इत्या॒हौष॑धयो॒ वा अ॑स्य मा॒तर॒स्ताभ्य॑ ए॒वैनं॒ प्रच्या॑वयति स्थि॒रो भ॑व वी॒ड्व॑ङ्ग॒ इति॑ गर्द॒भ आ सा॑दयति॒ - [  ]",
  "pada": "रोद॑स्योः । इति॑ । आ॒ह॒ । इ॒मे इति॑ । वै । रोद॑सी॒ इति॑ । तयोः᳚ । ए॒षः । गर्भः॑ । यत् । अ॒ग्निः । तस्मा᳚त् । ए॒वम् । आ॒ह॒ । अग्ने᳚ । चारुः॑ । विभृ॑त॒ इति॒ वि - भृ॒तः॒ । ओष॑धीषु । इति॑ । आ॒ह॒ । य॒दा । हि । ए॒तम् । वि॒भर॒न्तीति॑ वि - भर॑न्ति । अथ॑ । चारु॑तर॒ इति॒ चारु॑ - त॒रः॒ । भव॑ति । प्रेति॑ । मा॒तृभ्य॒ इति॑ मा॒तृ - भ्यः॒ । अधीति॑ । कनि॑क्रदत् । गाः॒ । इति॑ । आ॒ह॒ । ओष॑धयः । वै । अ॒स्य॒ । मा॒तरः॑ । ताभ्यः॑ । ए॒व । ए॒न॒म् । प्रेति॑ । च्या॒व॒य॒ति॒ । स्थि॒रः । भ॒व॒ । वी॒ड्व॑ङ्ग॒ इति॑ वी॒डु - अ॒ङ्गः॒ । इति॑ । ग॒र्द॒भे । एति॑ । सा॒द॒य॒ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}