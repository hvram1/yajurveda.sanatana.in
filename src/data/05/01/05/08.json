{
  "id": "TS 5.1.5.8",
  "classification": {
    "kanda": "5",
    "prasna": "1",
    "anuvaka": "5",
    "panchasat": "8"
  },
  "header": "TS 5.1.5.8",
  "panchasatInfo": " 28",
  "padaCount": 50,
  "samhita": "समु॒द्रिय॒-मित्या॑हा॒ऽपाꣳ ह्ये॑ष गर्भो॒ यद॒ग्निरग्न॒ आ या॑हि वी॒तय॒ इति॒ वा इ॒मौ लो॒कौ व्यै॑ता॒मग्न॒ आ या॑हि वी॒तय॒ इति॒ यदाहा॒ ऽनयो᳚र्लो॒कयो॒-र्वीत्यै॒ प्रच्यु॑तो॒ वा ए॒ष आ॒यत॑ना॒दग॑तः प्रति॒ष्ठाꣳ स ए॒तर्.ह्य॑द्ध्व॒र्युं च॒ यज॑मानं च द्ध्यायत्यृ॒तꣳ स॒त्यमित्या॑हे॒यं ॅवा ऋ॒तम॒सौ - [  ]",
  "pada": "स॒मु॒द्रिय᳚म् । इति॑ । आ॒ह॒ । अ॒पाम् । हि । ए॒षः । गर्भः॑ । यत् । अ॒ग्निः । अग्ने᳚ । एति॑ । या॒हि॒ । वी॒तये᳚ । इति॑ । वै । इ॒मौ । लो॒कौ । वीति॑ । ऐ॒ता॒म् । अग्ने᳚ । एति॑ । या॒हि॒ । वी॒तये᳚ । इति॑ । यत् । आह॑ । अ॒नयोः᳚ । लो॒कयोः᳚ । वीत्या॒ इति॒ वि - इ॒त्यै॒ । प्रच्यु॑त॒ इति॒ प्र - च्यु॒तः॒ । वै । ए॒षः । आ॒यत॑ना॒दित्या᳚ - यत॑नात् । अग॑तः । प्र॒ति॒ष्ठामिति॑ प्रति - स्थाम् । सः । ए॒तर्.हि॑ । अ॒द्ध्व॒र्युम् । च॒ । यज॑मानम् । च॒ । ध्या॒य॒ति॒ । ऋ॒तम् । स॒त्यम् । इति॑ । आ॒ह॒ । इ॒यम् । वै । ऋ॒तम् । अ॒सौ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}