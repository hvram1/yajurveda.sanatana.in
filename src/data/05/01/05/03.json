{
  "id": "TS 5.1.5.3",
  "classification": {
    "kanda": "5",
    "prasna": "1",
    "anuvaka": "5",
    "panchasat": "3"
  },
  "header": "TS 5.1.5.3",
  "panchasatInfo": " 23",
  "padaCount": 50,
  "samhita": "-फ्सर्वा॑णि॒ छन्दाꣳ॑सि॒ छन्दाꣳ॑सि॒ खलु॒ वा अ॒ग्नेः प्रि॒या त॒नूः प्रि॒ययै॒वैनं॑ त॒नुवा॒ परि॑ दधाति॒ वेदु॑को॒ वासो॑ भवति॒य ए॒वं ॅवेद॑ वारु॒णो वा अ॒ग्निरुप॑नद्ध॒ उदु॑ तिष्ठ स्वद्ध्वरो॒र्द्ध्व ऊ॒ षुण॑ ऊ॒तय॒ इति॑ सावि॒त्रीभ्या॒मुत् ति॑ष्ठति सवि॒तृप्र॑सूत ए॒वास्यो॒र्द्ध्वां ॅव॑रुणमे॒निमुथ् सृ॑जति॒ द्वाभ्यां॒ प्रति॑ष्ठित्यै॒ स जा॒तो गर्भो॑ असि॒ - [  ]",
  "pada": "सर्वा॑णि । छन्दाꣳ॑सि । छन्दाꣳ॑सि । खलु॑ । वै । अ॒ग्नेः । प्रि॒या । त॒नूः । प्रि॒यया᳚ । ए॒व । ए॒न॒म् । त॒नुवा᳚ । परीति॑ । द॒धा॒ति॒ । वेदु॑कः । वासः॑ । भ॒व॒ति॒ । यः । ए॒वम् । वेद॑ । वा॒रु॒णः । वै । अ॒ग्निः । उप॑नद्ध॒ इत्युप॑ - न॒द्धः॒ । उदिति॑ । उ॒ । ति॒ष्ठ॒ । स्व॒द्ध्व॒रेति॑ सु - अ॒द्ध्व॒र॒ । ऊ॒र्द्ध्वः । उ॒ । स्विति॑ । नः॒ । ऊ॒तये᳚ । इति॑ । सा॒वि॒त्रीभ्या᳚म् । उदिति॑ । ति॒ष्ठ॒ति॒ । स॒वि॒तृप्र॑सूत॒ इति॑ सवि॒तृ - प्र॒सू॒तः॒ । ए॒व । अ॒स्य॒ । ऊ॒र्द्ध्वाम् । व॒रु॒ण॒मे॒निमिति॑ वरुण - मे॒निम् । उदिति॑ । सृ॒ज॒ति॒ । द्वाभ्या᳚म् । प्रति॑ष्ठित्या॒ इति॒ प्रति॑ - स्थि॒त्यै॒ । सः । जा॒तः । गर्भः॑ । अ॒सि॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}