{
  "id": "TS 5.1.5.6",
  "classification": {
    "kanda": "5",
    "prasna": "1",
    "anuvaka": "5",
    "panchasat": "6"
  },
  "header": "TS 5.1.5.6",
  "panchasatInfo": " 26",
  "padaCount": 50,
  "samhita": "स ई᳚श्व॒रः प्र॒जाः शु॒चा प्र॒दहः॑ शि॒वो भ॑व प्र॒जाभ्य॒ इत्या॑ह प्र॒जाभ्य॑ ए॒वैनꣳ॑ शमयति॒ मानु॑षीभ्य॒स्त्वम॑ङ्गिर॒ इत्या॑ह मान॒व्यो॑ हि प्र॒जा मा द्यावा॑पृथि॒वी अ॒भि शू॑शुचो॒ माऽन्तरि॑क्षं॒ मा वन॒स्पती॒नित्या॑है॒भ्य ए॒वैनं॑ ॅलो॒केभ्यः॑ शमयति॒ प्रैतु॑ वा॒जी कनि॑क्रद॒दित्या॑ह वा॒जी ह्ये॑ष नान॑द॒द्-रास॑भः॒ पत्वेत्या॑ - [  ]",
  "pada": "सः । ई॒श्व॒रः । प्र॒जा इति॑ प्र - जाः । शु॒चा । प्र॒दह॒ इति॑ प्र-दहः॑ । शि॒वः । भ॒व॒ । प्र॒जाभ्य॒ इति॑ प्र - जाभ्यः॑ । इति॑ । आ॒ह॒ । प्र॒जाभ्य॒ इति॑ प्र - जाभ्यः॑ । ए॒व । ए॒न॒म् । श॒म॒य॒ति॒ । मानु॑षीभ्यः । त्वम् । अ॒ङ्गि॒रः॒ । इति॑ । आ॒ह॒ । मा॒न॒व्यः॑ । हि । प्र॒जा इति॑ प्र - जाः । मा । द्यावा॑पृथि॒वी इति॒ द्यावा᳚ - पृ॒थि॒वी । अ॒भीति॑ । शू॒शु॒चः॒ । मा । अ॒न्तरि॑क्षम् । मा । वन॒स्पतीन्॑ । इति॑ । आ॒ह॒ । ए॒भ्यः । ए॒व । ए॒न॒म् । लो॒केभ्यः॑ । श॒म॒य॒ति॒ । प्रेति॑ । ए॒तु॒ । वा॒जी । कनि॑क्रदत् । इति॑ । आ॒ह॒ । वा॒जी । हि । ए॒षः । नान॑दत् । रास॑भः । पत्वा᳚ । इति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}