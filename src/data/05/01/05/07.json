{
  "id": "TS 5.1.5.7",
  "classification": {
    "kanda": "5",
    "prasna": "1",
    "anuvaka": "5",
    "panchasat": "7"
  },
  "header": "TS 5.1.5.7",
  "panchasatInfo": " 27",
  "padaCount": 50,
  "samhita": "-ह॒ रास॑भ॒ इति॒ ह्ये॑तमृष॒योऽव॑द॒न् भर॑न्न॒ग्निं पु॑री॒ष्य॑मित्या॑हा॒ऽग्निꣳ ह्ये॑ष भर॑ति॒ मा पा॒द्यायु॑षः पु॒रेत्या॒हाऽऽ*यु॑रे॒वाऽस्मि॑न् दधाति॒ तस्मा᳚द् गर्द॒भः सर्व॒मायु॑रेति॒ तस्मा᳚द् गर्द॒भे पु॒राऽऽयु॑षः॒ प्रमी॑ते बिभ्यति॒ वृषा॒ऽग्निं ॅवृष॑णं॒ भर॒न्नित्या॑ह॒ वृषा॒ ह्ये॑ष वृषा॒ऽग्निर॒पां गर्भꣳ॑ - [  ]",
  "pada": "आ॒ह॒ । रास॑भः । इति॑ । हि । ए॒तम् । ऋष॑यः । अव॑दन्न् । भरन्न्॑ । अ॒ग्निम् । पु॒री॒ष्य᳚म् । इति॑ । आ॒ह॒ । अ॒ग्निम् । हि । ए॒षः । भर॑ति । मा । पा॒दि॒ । आयु॑षः । पु॒रा । इति॑ । आ॒ह॒ । आयुः॑ । ए॒व । अ॒स्मि॒न्न् । द॒धा॒ति॒ । तस्मा᳚त् । ग॒र्द॒भः । सर्व᳚म् । आयुः॑ । ए॒ति॒ । तस्मा᳚त् । ग॒र्द॒भे । पु॒रा । आयु॑षः । प्रमी॑त॒ इति॒ प्र-मी॒ते॒ । बि॒भ्य॒ति॒ । वृषा᳚ । अ॒ग्निम् । वृष॑णम् । भरन्न्॑ । इति॑ । आ॒ह॒ । वृषा᳚ । हि । ए॒षः । वृषा᳚ । अ॒ग्निः । अ॒पाम् । गर्भ᳚म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}