{
  "id": "TS 5.1.4.4",
  "classification": {
    "kanda": "5",
    "prasna": "1",
    "anuvaka": "4",
    "panchasat": "4"
  },
  "header": "TS 5.1.4.4",
  "panchasatInfo": " 19",
  "padaCount": 50,
  "samhita": "-ह॒ य ए॒वैन॑म॒न्वप॑श्य॒त् तेनै॒वैनꣳ॒॒ संभ॑रति॒ त्वाम॑ग्ने॒ पुष्क॑रा॒दधीत्या॑ह पुष्करप॒र्णे ह्ये॑न॒मुप॑श्रित॒-मवि॑न्द॒त् तमु॑ त्वा द॒द्ध्यङ्ङृषि॒रित्या॑ह द॒द्ध्यङ्वा आ॑थर्व॒ण-स्ते॑ज॒स्व्या॑सी॒त् तेज॑ ए॒वास्मि॑न् दधाति॒ तमु॑ त्वा पा॒थ्यो वृषेत्या॑ह॒ पूर्व॑मे॒वोदि॒त-मुत्त॑रेणा॒भि गृ॑णाति - [  ]",
  "pada": "आ॒ह॒ । यः । ए॒व । ए॒न॒म् । अ॒न्वप॑श्य॒दित्य॑नु-अप॑श्यत् । तेन॑ । ए॒व । ए॒न॒म् । समिति॑ । भ॒र॒ति॒ । त्वाम् । अ॒ग्ने॒ । पुष्क॑रात् । अधीति॑ । इति॑ । आ॒ह॒ । पु॒ष्क॒र॒प॒र्ण इति॑ पुष्कर - प॒र्णे । हि । ए॒न॒म् । उप॑श्रित॒मित्युप॑ - श्रि॒त॒म् । अवि॑न्दत् । तम् । उ॒ । त्वा॒ । द॒द्ध्यङ् । ऋषिः॑ । इति॑ । आ॒ह॒ । द॒द्ध्यङ् । वै । आ॒थ॒र्व॒णः । ते॒ज॒स्वी । आ॒सी॒त् । तेजः॑ । ए॒व । अ॒स्मि॒न्न् । द॒धा॒ति॒ । तम् । उ॒ । त्वा॒ । पा॒थ्यः । वृषा᳚ । इति॑ । आ॒ह॒ । पूर्व᳚म् । ए॒व । उ॒दि॒तम् । उत्त॑रे॒णेत्युत् - त॒रे॒ण॒ । अ॒भीति॑ । गृ॒णा॒ति॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}