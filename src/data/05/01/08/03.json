{
  "id": "TS 5.1.8.3",
  "classification": {
    "kanda": "5",
    "prasna": "1",
    "anuvaka": "8",
    "panchasat": "3"
  },
  "header": "TS 5.1.8.3",
  "panchasatInfo": " 41",
  "padaCount": 50,
  "samhita": "प॒शवः॑ स्यु॒र्यत् पर्य॑ग्निकृतानुथ्-सृ॒जेद्-य॑ज्ञ्वेश॒सं कु॑र्या॒द्-यथ् सꣳ॑स्था॒पये᳚द्-या॒तया॑मानि शी॒र्॒.षाणि॑ स्यु॒र्यत् प॒शूना॒लभ॑ते॒ तेनै॒व प॒शूनव॑ रुन्धे॒ यत् पर्य॑ग्निकृतानुथ्-सृ॒जति॑ शी॒र्ष्णा-मया॑तयामत्वाय प्राजाप॒त्येन॒ सꣳ स्था॑पयति य॒ज्ञो वै प्र॒जाप॑तिर्य॒ज्ञ् ए॒व य॒ज्ञ्ं प्रति॑ष्ठापयति प्र॒जाप॑तिः प्र॒जा अ॑सृजत॒ स रि॑रिचा॒नो॑ऽमन्यत॒ स ए॒ता आ॒प्रीर॑पश्य॒त् ताभि॒र्वै स मु॑ख॒त - [  ]",
  "pada": "प॒शवः॑ । स्युः॒ । यत् । पर्य॑ग्निकृता॒निति॒ पर्य॑ग्नि - कृ॒ता॒न् । उ॒थ्सृ॒जेदित्यु॑त् - सृ॒जेत् । य॒ज्ञ॒वे॒श॒समिति॑ यज्ञ-वे॒श॒सम् । कु॒र्या॒त् । यत् । स॒ꣴ॒स्था॒पये॒दिति॑ सं - स्था॒पये᳚त् । या॒तया॑मा॒नीति॑ या॒त - या॒मा॒नि॒ । शी॒र्॒.षाणि॑ । स्युः॒ । यत् । प॒शून् । आ॒लभ॑त॒ इत्या᳚ - लभ॑ते । तेन॑ । ए॒व । प॒शून् । अवेति॑ । रु॒न्धे॒ । यत् । पर्य॑ग्निकृता॒निति॒ पर्य॑ग्नि - कृ॒ता॒न् । उ॒थ्सृ॒जतीत्यु॑त्-सृ॒जति॑ । शी॒र्ष्णाम् । अया॑तयामत्वा॒येत्यया॑तयाम - त्वा॒य॒ । रा॒जा॒प॒त्येनेति॑ प्राजा - प॒त्येन॑ । समिति॑ । स्था॒प॒य॒ति॒ । य॒ज्ञः । वै । प्र॒जाप॑ति॒रिति॑ प्र॒जा - प॒तिः॒ । य॒ज्ञे । ए॒व । य॒ज्ञम् । प्रतीति॑ । स्था॒प॒य॒ति॒ । प्र॒जाप॑ति॒रिति॑ प्र॒जा - प॒तिः॒ । प्र॒जा इति॑ प्र - जाः । अ॒सृ॒ज॒त॒ । सः । रि॒रि॒चा॒नः । अ॒म॒न्य॒त॒ । सः । ए॒ताः । आ॒प्रीरित्या᳚ - प्रीः । अ॒प॒श्य॒त् । ताभिः॑ । वै । सः । मु॒ख॒तः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}