{
  "id": "TS 5.1.9.4",
  "classification": {
    "kanda": "5",
    "prasna": "1",
    "anuvaka": "9",
    "panchasat": "4"
  },
  "header": "TS 5.1.9.4",
  "panchasatInfo": " 48",
  "padaCount": 50,
  "samhita": "दे॒वता॒मुपै॑ति॒ यो भूति॑कामः॒ स्याद्य उ॒खायै॑ स॒भंवे॒थ् स ए॒व तस्य॑ स्या॒दतो॒ ह्ये॑ष स॒भंव॑त्ये॒ष वै स्व॑य॒भूंर्नाम॒ भव॑त्ये॒व यं का॒मये॑त॒ भ्रातृ॑व्यमस्मै जनयेय॒मित्य॒-न्यत॒स्तस्या॒-ऽऽहृत्याऽव॑ दद्ध्याथ् सा॒क्षादे॒वास्मै॒ भ्रातृ॑व्यं जनयत्यम्ब॒रीषा॒दन्न॑ काम॒स्याव॑ दद्ध्यादंब॒रीषे॒ वा अन्नं॑ भ्रियते॒ सयो᳚न्ये॒वान्न॒ - [  ]",
  "pada": "दे॒वता᳚म् । उपेति॑ । ए॒ति॒ । यः । भूति॑काम॒ इति॒ भूति॑ - का॒मः॒ । स्यात् । यः । उ॒खायै᳚ । सं॒भवे॒दिति॑ सं - भवे᳚त् । सः । ए॒व । तस्य॑ । स्या॒त् । अतः॑ । हि । ए॒षः । सं॒भव॒तीति॑ सं-भव॑ति । ए॒षः । वै । स्व॒यं॒भूरिति॑ स्वयं-भूः । नाम॑ । भव॑ति । ए॒व । यम् । का॒मये॑त । भ्रातृ॑व्यम् । अ॒स्मै॒ । ज॒न॒ये॒य॒म् । इति॑ । अ॒न्यतः॑ । तस्य॑ । आ॒हृत्येत्या᳚ - हृत्य॑ । अवेति॑ । द॒द्ध्या॒त् । सा॒क्षादिति॑ स - अ॒क्षात् । ए॒व । अ॒स्मै॒ । भ्रातृ॑व्यम् । ज॒न॒य॒ति॒ । अं॒ब॒रीषा᳚त् । अन्न॑काम॒स्येत्यन्न॑ - का॒म॒स्य॒ । अवेति॑ । द॒द्ध्या॒त् । अं॒ब॒रीषे᳚ । वै । अन्न᳚म् । भ्रि॒य॒ते॒ । सयो॒नीति॒ स - यो॒नि॒ । ए॒व । अन्न᳚म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}