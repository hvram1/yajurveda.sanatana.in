{
  "id": "TS 5.1.7.1",
  "classification": {
    "kanda": "5",
    "prasna": "1",
    "anuvaka": "7",
    "panchasat": "1"
  },
  "header": "TS 5.1.7.1",
  "panchasatInfo": " 35 ",
  "padaCount": 50,
  "samhita": "स॒प्तभि॑र्द्धूपयति स॒प्त वै शी॑र्.ष॒ण्याः᳚ प्रा॒णाः शिर॑ ए॒तद्-य॒ज्ञ्स्य॒ यदु॒खा शी॒र्.॒षन्ने॒व य॒ज्ञ्स्य॑ प्रा॒णान् द॑धाति॒ तस्मा᳚थ् स॒प्त शी॒र्.॒षन् प्रा॒णा अ॑श्वश॒केन॑ धूपयति प्राजाप॒त्यो वा अश्वः॑ सयोनि॒त्वाया-दि॑ति॒स्त्वेत्या॑हे॒यं ॅवा अदि॑ति॒रदि॑त्यै॒वादि॑त्यां खनत्य॒स्या अक्रू॑रंकाराय॒ न हि स्वः स्वꣳ हि॒नस्ति॑ दे॒वानां᳚ त्वा॒ पत्नी॒रित्या॑ह दे॒वानां॒ - [  ]",
  "pada": "स॒प्तभि॒रिति॑ स॒प्त - भिः॒ । धू॒प॒य॒ति॒ । स॒प्त । वै । शी॒र्॒.ष॒ण्याः᳚ । प्रा॒णा इति॑ प्र - अ॒नाः । शिरः॑ । ए॒तत् । य॒ज्ञस्य॑ । यत् । उ॒खा । शी॒र्॒.षन्न् । ए॒व । य॒ज्ञस्य॑ । प्रा॒णानिति॑ प्र - अ॒नान् । द॒धा॒ति॒ । तस्मा᳚त् । स॒प्त । शी॒र्॒.षन्न् । प्रा॒णा इति॑ प्र - अ॒नाः । अ॒श्व॒श॒केनेत्य॑श्व-श॒केन॑ । धू॒प॒य॒ति॒ । प्रा॒जा॒प॒त्य इति॑ प्राजा-प॒त्यः । वै । अश्वः॑ । स॒यो॒नि॒त्वायेति॑ सयोनि-त्वाय॑ । अदि॑तिः । त्वा॒ । इति॑ । आ॒ह॒ । इ॒यम् । वै । अदि॑तिः । अदि॑त्या । ए॒व । अदि॑त्याम् । ख॒न॒ति॒ । अ॒स्याः । अक्रू॑रङ्कारा॒येत्यक्रू॑रं - का॒रा॒य॒ । न । हि । स्वः । स्वम् । हि॒नस्ति॑ । दे॒वाना᳚म् । त्वा॒ । पत्नीः᳚ । इति॑ । आ॒ह॒ । दे॒वाना᳚म् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}