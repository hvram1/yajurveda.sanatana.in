{
  "id": "TS 5.1.7.2",
  "classification": {
    "kanda": "5",
    "prasna": "1",
    "anuvaka": "7",
    "panchasat": "2"
  },
  "header": "TS 5.1.7.2",
  "panchasatInfo": " 36",
  "padaCount": 50,
  "samhita": "ॅवा ए॒तां पत्न॒योऽग्रे॑ऽकुर्व॒न् ताभि॑रे॒वैनां᳚ दधाति धि॒षणा॒स्त्वेत्या॑ह वि॒द्या वै धि॒षणा॑ वि॒द्याभि॑रे॒वैना॑म॒भीन्धे॒ ग्नास्त्वेत्या॑ह॒ छन्दाꣳ॑सि॒ वै ग्ना श्छन्दो॑भिरे॒वैनाꣳ॑ श्रपयति॒ वरू᳚त्रय॒स्त्त्वेत्या॑ह॒ होत्रा॒ वै वरू᳚त्रयो॒ होत्रा॑भिरे॒वैनां᳚ पचति॒ जन॑य॒स्त्वेत्या॑ह दे॒वानां॒ ॅवै पत्नी॒ - [  ]",
  "pada": "वै । ए॒ताम् । पत्न॑यः । अग्रे᳚ । अ॒कु॒र्व॒न्न् । ताभिः॑ । ए॒व । ए॒ना॒म् । द॒धा॒ति॒ । धि॒षणाः᳚ । त्वा॒ । इति॑ । आ॒ह॒ । वि॒द्याः । वै । धि॒षणाः᳚ । वि॒द्याभिः॑ । ए॒व । ए॒ना॒म् । अ॒भीति॑ । इ॒न्धे॒ । ग्नाः । त्वा॒ । इति॑ । आ॒ह॒ । छन्दाꣳ॑सि । वै । ग्नाः । छन्दो॑भि॒रिति॒ छन्दः॑ - भिः॒ । ए॒व । ए॒ना॒म् । श्र॒प॒य॒ति॒ । वरू᳚त्रयः । त्वा॒ । इति॑ । आ॒ह॒ । होत्राः᳚ । वै । वरू᳚त्रयः । होत्रा॑भिः । ए॒व । ए॒ना॒म् । प॒च॒ति॒ । जन॑यः । त्वा॒ । इति॑ । आ॒ह॒ । दे॒वाना᳚म् । वै । पत्नीः᳚ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}