{
  "id": "TS 5.1.6.1",
  "classification": {
    "kanda": "5",
    "prasna": "1",
    "anuvaka": "6",
    "panchasat": "1"
  },
  "header": "TS 5.1.6.1",
  "panchasatInfo": " 31",
  "padaCount": 50,
  "samhita": "वा॒रु॒णो वा अ॒ग्निरुप॑नद्धो॒ वि पाज॒सेति॒ विस्रꣳ॑सयति सवि॒तृप्र॑सूत ए॒वास्य॒ विषू॑चीं ॅवरुणमे॒निं ॅविसृ॑जत्य॒प उप॑ सृज॒त्यापो॒ वै शा॒न्ताः शा॒न्ताभि॑रे॒वास्य॒ शुचꣳ॑ शमयति ति॒सृभि॒रुप॑ सृजति त्रि॒वृद्वा अ॒ग्निर्यावा॑ने॒वा-ग्निस्तस्य॒ शुचꣳ॑ शमयति मि॒त्रः सꣳ॒॒सृज्य॑ पृथि॒वीमित्या॑ह मि॒त्रो वै शि॒वो दे॒वानां॒ तेनै॒वै - [  ]",
  "pada": "वा॒रु॒णः । वै । अ॒ग्निः । उप॑नद्ध॒ इत्युप॑ - न॒द्धः॒ । वीति॑ । पाज॑सा । इति॑ । वीति॑ । स्रꣳ॒॒स॒य॒ति॒ । स॒वि॒तृप्र॑सूत॒ इति॑ सवि॒तृ - प्र॒सू॒तः॒ । ए॒व । अ॒स्य॒ । विषू॑चीम् । व॒रु॒ण॒मे॒निमिति॑ वरुण - मे॒निम् । वीति॑ । सृ॒ज॒ति॒ । अ॒पः । उपेति॑ । सृ॒ज॒ति॒ । आपः॑ । वै । शा॒न्ताः । शा॒न्ताभिः॑ । ए॒व । अ॒स्य॒ । शुच᳚म् । श॒म॒य॒ति॒ । ति॒सृभि॒रिति॑ ति॒सृ - भिः॒ । उपेति॑ । सृ॒ज॒ति॒ । त्रि॒वृदिति॑ त्रि -वृत् । वै । अ॒ग्निः । यावान्॑ । ए॒व । अ॒ग्निः । तस्य॑ । शुच᳚म् । श॒म॒य॒ति॒ । मि॒त्रः । सꣳ॒॒सृज्येति॑ सं - सृज्य॑ । पृ॒थि॒वीम् । इति॑ । आ॒ह॒ । मि॒त्रः । वै । शि॒वः । दे॒वाना᳚म् । तेन॑ । ए॒व । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}