{
  "id": "TS 5.1.2.2",
  "classification": {
    "kanda": "5",
    "prasna": "1",
    "anuvaka": "2",
    "panchasat": "2"
  },
  "header": "TS 5.1.2.2",
  "panchasatInfo": " 6",
  "padaCount": 50,
  "samhita": "योगे॑योग ए॒वैनं॑ ॅयुङ्क्ते॒ वाजे॑वाजे हवामह॒ इत्या॒हान्नं॒ ॅवै वाजो-ऽन्न॑मे॒वाव॑ रुन्धे॒ सखा॑य॒ इन्द्र॑मू॒तय॒ इत्या॑हेन्द्रि॒यमे॒वाव॑ रुन्धे॒ ऽग्निर्दे॒वेभ्यो॒ निला॑यत॒ तं प्र॒जाप॑ति॒रन्व॑विन्दत् प्राजाप॒त्योऽश्वो ऽश्वे॑न॒ सं भ॑र॒त्यनु॑वित्त्यै पापवस्य॒सं ॅवा ए॒तत् क्रि॑यते॒ यच्छ्रेय॑सा च॒ पापी॑यसा च समा॒नं कर्म॑ कु॒र्वन्ति॒ पापी॑या॒न्॒. - [  ]",
  "pada": "योगे॑योग॒ इति॒ योगे᳚ - यो॒गे॒ । ए॒व । ए॒न॒म् । यु॒ङ्क्ते॒ । वाजे॑वाज॒ इति॒ वाजे᳚ - वा॒जे॒ । ह॒वा॒म॒हे॒ । इति॑ । आ॒ह॒ । अन्न᳚म् । वै । वाजः॑ । अन्न᳚म् । ए॒व । अवेति॑ । रु॒न्धे॒ । सखा॑यः । इन्द्र᳚म् । ऊ॒तये᳚ । इति॑ । आ॒ह॒ । इ॒न्द्रि॒यम् । ए॒व । अवेति॑ । रु॒न्धे॒ । अ॒ग्निः । दे॒वेभ्यः॑ । निला॑यत । तम् । प्र॒जाप॑ति॒रिति॑ प्र॒जा-प॒तिः॒ । अन्विति॑ । अ॒वि॒न्द॒त् । प्रा॒जा॒प॒त्य इति॑ प्राजा - प॒त्यः । अश्वः॑ । अश्वे॑न । समिति॑ । भ॒र॒ति॒ । अनु॑वित्त्या॒ इत्यनु॑ - वि॒त्त्यै॒ । पा॒प॒व॒स्य॒समिति॑ पाप - व॒स्य॒सम् । वै । ए॒तत् । क्रि॒य॒ते॒ । यत् । श्रेय॑सा । च॒ । पापी॑यसा । च॒ । स॒मा॒नम् । कर्म॑ । कु॒र्वन्ति॑ । पापी॑यान् । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}