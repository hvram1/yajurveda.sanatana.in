{
  "id": "TS 5.1.2.1",
  "classification": {
    "kanda": "5",
    "prasna": "1",
    "anuvaka": "2",
    "panchasat": "1"
  },
  "header": "TS 5.1.2.1",
  "panchasatInfo": " 5",
  "padaCount": 50,
  "samhita": "व्यृ॑द्धं॒ ॅवा ए॒तद्-य॒ज्ञ्स्य॒ यद॑य॒जुष्के॑ण क्रि॒यत॑ इ॒माम॑गृभ्णन् रश॒ना-मृ॒तस्येत्य॑श्वाभि॒धानी॒मा द॑त्ते॒ यजु॑ष्कृत्यै य॒ज्ञ्स्य॒ समृ॑द्ध्यै॒ प्रतू᳚र्तं ॅवाजि॒न्ना द्र॒वेत्यश्व॑म॒भि द॑धाति रू॒पमे॒वास्यै॒तन् म॑हि॒मानं॒ ॅव्याच॑ष्टे यु॒ञ्जाथाꣳ॒॒ रास॑भं ॅयु॒वमिति॑ गर्द॒भमसे॑त्ये॒व ग॑र्द॒भं प्रति॑ ष्ठापयति॒ तस्मा॒दश्वा᳚द्-गर्द॒भोऽस॑त्तरो॒ योगे॑योगे त॒वस्त॑र॒मित्या॑ह॒ - [  ]",
  "pada": "व्यृ॑द्ध॒मिति॒ वि - ऋ॒द्ध॒म् । वै । ए॒तत् । य॒ज्ञस्य॑ । यत् । अ॒य॒जुष्के॒णेत्य॑य॒जुः-के॒न॒ । क्रि॒यते᳚ । इ॒माम् । अ॒गृ॒भ्ण॒न्न् । र॒श॒नाम् । ऋ॒तस्य॑ । इति॑ । अ॒श्वा॒भि॒धानी॒मित्य॑श्व - अ॒भि॒धानी᳚म् । एति॑ । द॒त्ते॒ । यजु॑ष्कृत्या॒ इति॒ यजुः॑-कृ॒त्यै॒ । य॒ज्ञस्य॑ । समृ॑द्ध्या॒ इति॒ सं-ऋ॒द्ध्यै॒ । प्रतू᳚र्त॒मिति॒ प्र - तू॒र्त॒म् । वा॒जि॒न्न् । एति॑ । द्र॒व॒ । इति॑ । अश्व᳚म् । अ॒भीति॑ । द॒धा॒ति॒ । रू॒पम् । ए॒व । अ॒स्य॒ । ए॒तत् । म॒हि॒मान᳚म् । व्याच॑ष्ट॒ इति॑ वि - आच॑ष्टे । यु॒ञ्जाथा᳚म् । रास॑भम् । यु॒वम् । इति॑ । ग॒र्द॒भम् । अस॑ति । ए॒व । ग॒र्द॒भम् । प्रतीति॑ । स्था॒प॒य॒ति॒ । तस्मा᳚त् । अश्वा᳚त् । ग॒र्द॒भः । अस॑त्तर॒ इत्यस॑त् - त॒रः॒ । योगे॑योग॒ इति॒ योगे᳚ - यो॒गे॒ । त॒वस्त॑र॒मिति॑ त॒वः - त॒र॒म् । इति॑ । आ॒ह॒ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}