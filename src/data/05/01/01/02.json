{
  "id": "TS 5.1.1.2",
  "classification": {
    "kanda": "5",
    "prasna": "1",
    "anuvaka": "1",
    "panchasat": "2"
  },
  "header": "TS 5.1.1.2",
  "panchasatInfo": " 2",
  "padaCount": 50,
  "samhita": "पापी॑यान्थ् स्या॒दित्येकै॑कं॒ तस्य॑ जुहुया॒-दाहु॑तीभिरे॒वैन॒मप॑ गृह्णाति॒ पापी॑यान् भवति॒ यं का॒मये॑त॒ वसी॑यान्थ् स्या॒दिति॒ सर्वा॑णि॒ तस्या॑ऽनु॒द्रुत्य॑ जुहुया॒दाहु॑त्यै॒वैन॑म॒भि क्र॑मयति॒ वसी॑यान् भव॒त्यथो॑ य॒ज्ञ्स्यै॒वैषा-ऽभिक्रा᳚न्ति॒रेति॒ वा ए॒ष य॑ज्ञ्मु॒खा-दृद्ध्या॒ यो᳚ऽग्नेर्दे॒वता॑या॒ एत्य॒ष्टावे॒तानि॑ सावि॒त्राणि॑ भवन्त्य॒ष्टाक्ष॑रा गाय॒त्री गा॑य॒त्रो᳚ - [  ]",
  "pada": "पापी॑यान् । स्या॒त् । इति॑ । एकै॑क॒मित्येक᳚म् - ए॒क॒म् । तस्य॑ । जु॒हु॒या॒त् । आहु॑तीभि॒रित्याहु॑ति - भिः॒ । ए॒व । ए॒न॒म् । अपेति॑ । गृ॒ह्णा॒ति॒ । पापी॑यान् । भ॒व॒ति॒ । यम् । का॒मये॑त । वसी॑यान् । स्या॒त् । इति॑ । सर्वा॑णि । तस्य॑ । अ॒नु॒द्रुत्येत्य॑नु - द्रुत्य॑ । जु॒हु॒या॒त् । आहु॒त्येत्या - हु॒त्या॒ । ए॒व । ए॒न॒म् । अ॒भीति॑ । क्र॒म॒य॒ति॒ । वसी॑यान् । भ॒व॒ति॒ । अथो॒ इति॑ । य॒ज्ञस्य॑ । ए॒व । ए॒षा । अ॒भिक्रा᳚न्ति॒रित्य॒भि - क्रा॒न्तिः॒ । एति॑ । वै । ए॒षः । य॒ज्ञ॒मु॒खादिति॑ यज्ञ-मु॒खात् । ऋद्ध्याः᳚ । यः । अ॒ग्नेः । दे॒वता॑याः । एति॑ । अ॒ष्टौ । ए॒तानि॑ । सा॒वि॒त्राणि॑ । भ॒व॒न्ति॒ । अ॒ष्टाक्ष॒रेत्य॒ष्टा - अ॒क्ष॒रा॒ । गा॒य॒त्री । गा॒य॒त्रः । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}