{
  "id": "TS 5.1.1.3",
  "classification": {
    "kanda": "5",
    "prasna": "1",
    "anuvaka": "1",
    "panchasat": "3"
  },
  "header": "TS 5.1.1.3",
  "panchasatInfo": " 3",
  "padaCount": 50,
  "samhita": "ऽग्निस्तेनै॒व य॑ज्ञ्मु॒खादृद्ध्या॑ अ॒ग्नेर्दे॒वता॑यै॒ नैत्य॒ष्टौ सा॑वि॒त्राणि॑ भव॒न्त्याहु॑तिर्नव॒मी त्रि॒वृत॑मे॒व य॑ज्ञ्मु॒खे विया॑तयति॒ यदि॑ का॒मये॑त॒ छन्दाꣳ॑सि यज्ञ्यश॒सेना᳚ ऽर्पयेय॒मित्यृच॑मन्त॒मां कु॑र्या॒च्छन्दाꣳ॑स्ये॒व य॑ज्ञ्यश॒सेना᳚ ऽर्पयति॒ यदि॑ का॒मये॑त॒ यज॑मानं ॅयज्ञ्यश॒सेना᳚-ऽर्पयेय॒मिति॒ यजु॑रन्त॒मं कु॑र्या॒द्-यज॑मानमे॒व य॑ज्ञ्यश॒सेना᳚-ऽर्पयत्यृ॒चा स्तोमꣳ॒॒ सम॑र्द्ध॒येत्या॑ - [  ]",
  "pada": "अ॒ग्निः । तेन॑ । ए॒व । य॒ज्ञ॒मु॒खादिति॑ यज्ञ - मु॒खात् । ऋद्ध्याः᳚ । अ॒ग्नेः । दे॒वता॑यै । न । ए॒ति॒ । अ॒ष्टौ । सा॒वि॒त्राणि॑ । भ॒व॒न्ति॒ । आहु॑ति॒रित्या - हु॒तिः॒ । न॒व॒मी । त्रि॒वृत॒मिति॑ त्रि - वृत᳚म् । ए॒व । य॒ज्ञ॒मु॒ख इति॑ यज्ञ - मु॒खे । वीति॑ । या॒त॒य॒ति॒ । यदि॑ । का॒मये॑त । छन्दाꣳ॑सि । य॒ज्ञ॒य॒श॒सेनेति॑ यज्ञ - य॒श॒सेन॑ । अ॒र्प॒ये॒य॒म् । इति॑ । ऋच᳚म् । अ॒न्त॒माम् । कु॒र्या॒त् । छन्दाꣳ॑सि । ए॒व । य॒ज्ञ॒य॒श॒सेनेति॑ यज्ञ - य॒श॒सेन॑ । अ॒र्प॒य॒ति॒ । यदि॑ । का॒मये॑त । यज॑मानम् । य॒ज्ञ॒य॒श॒सेनेति॑ यज्ञ - य॒श॒सेन॑ । अ॒र्प॒ये॒य॒म् । इति॑ । यजुः॑ । अ॒न्त॒मम् । कु॒र्या॒त् । यज॑मानम् । ए॒व । य॒ज्ञ॒य॒श॒सेनेति॑ यज्ञ - य॒श॒सेन॑ । अ॒र्प॒य॒ति॒ । ऋ॒चा । स्तोम᳚म् । समिति॑ । अ॒र्द्ध॒य॒ । इति॑ । ",
  "attribute": {
    "rishi": "अज्ञात",
    "devata": "अज्ञात",
    "chandas": "अज्ञात"
  }
}